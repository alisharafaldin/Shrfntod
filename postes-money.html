<!DOCTYPE html>
<html lang="en" dir="rtl">
  <head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <title>شرفنتود | Shrfntod</title>

    <link rel="icon" type="image/jpg" href="/img/profile.jpg">

    <!-- Main Style -->
    <link rel="stylesheet" href="css/style.css" />
    <link rel="stylesheet" href="./css/navbar.css" />
    <link rel="stylesheet" href="./css/postes-style.css" />

    <!-- Mobile Style -->
    <link
      rel="stylesheet"
      href="./css/mobile.css"
      media="screen and (max-width: 768px)"
    />

    <!-- widescreen Style -->
    <link
      rel="stylesheet"
      href="./css/widescreen.css"
      media="screen and (min-width: 1100px)"
    />

  </head>
  <body id="home">
    <!-- Start Navbar -->
    <nav id="navbar">
      <div class="logo">
        <a href="index.html"><img src="img/logo.png" alt=""></a>
      </div>
      <div class="menu-wrap">
        <input type="checkbox" class="toggle" />
        <div class="hamburger"><div></div></div>
        <div class="menu">
          <div>
            <div>
              <ul>
                <li><a href="#" style="background-color: var(--primary-color);">قروشنا</a></li>
                <li><a href="vidoe.html">فيديوهات</a></li>
                <li><a href="postes-occasions.html">مناسبات</a></li>
                <li><a href="postes-humanities.html">الأسرة والعلاقات</a></li>
                <li><a href="postes-policy.html">سياسة لغير الناطقين بها</a></li>
                <li><a href="postes-nice-attitude.html">مواقف رائعة</a></li>
                <li><a href="postes-general.html">شرفنتوديات متنوعة</a></li>

              </ul>
            </div>
          </div>
        </div>
      </div>
    </nav>
    <!-- End Navbar -->

    <!-- Start Profile -->
    <section class="profile text-center">
      <!-- <div class="profile-content">
        <h1 class="l-heading py">
          أنا <span class="text-primary">شرفنتود | Shrfntod</span> <br />
          مدون وصانع محتوى <br />
          ومطور واجهات ويب بإستخدام <br />
          HTML & CSS & JS
        </h1>
        <a href="https://github.com/alisharafaldin" class="btn" target="_blank"
          >معرض أعمالي ع الـ github</a
        >
      </div> -->
      <!-- <img src="img/profile.jpg" alt="" /> -->
    </section>
    <!-- End Profile -->

    <!-- Start Par -->
    <div id="art-par"class="par .box-shadow">
      <ul class="ul-par ">
        <li class="li-par"><a href="#art1" class="a-par"> ليمون بيتنا 🍃 = قروشنا 💰</a></h1>
        <li class="li-par"><a href="#art2" class="a-par"> خدرة بيتنا 🌿 = قروشنا 💰</a></h1>
        <li class="li-par"><a href="#art3" class="a-par"> دواء بيتنا💊 = قروشنا 💰</a></h1>
        <li class="li-par"><a href="#art4" class="a-par"> المعلومة 📰 = قروشنا 💰</a></h1>
        <li class="li-par"><a href="#art5" class="a-par"> خدار جارنا👬 = قروشنا 💰</a></h1>
        <li class="li-par"><a href="#art6" class="a-par"> مواعين بيتنا🛢️ = قروشنا 💰</a></h1>
        <li class="li-par"><a href="#art7" class="a-par"> قوانينا ⚖️ = قروشنا 💰</a></h1>
        <li class="li-par"><a href="#art8" class="a-par"> نعناع بيتنا🌱 = قروشنا 💰</a></h1>
        <li class="li-par"><a href="#art9" class="a-par"> شغل بيتنا 🛠️ = قروشنا 💰</a></h1>
        <li class="li-par"><a href="#art10" class="a-par">جلد خروفنا🐏 = قروشنا 💰</a></h1>
        <li class="li-par"><a href="#art11" class="a-par">تجاربنا🔬 = قروشنا 💰</a></h1>
        <li class="li-par"><a href="#art12" class="a-par">نيلنا🌊 = قروشنا 💰</a></h1>
        <li class="li-par"><a href="#art13" class="a-par">دمنا🩸 = قروشنا 💰</a></h1>
        <li class="li-par"><a href="#art14" class="a-par">نوا تمُرنا = قروشنا 💰</a></h1>
        <li class="li-par"><a href="#art15" class="a-par">رمان بيتنا🍑 = قروشنا 💰</a></h1>
        <li class="li-par"><a href="#art16" class="a-par">مسواكنا = قروشنا 💰</a></h1>
        <li class="li-par"><a href="#art17" class="a-par">قراراتنا = قروشنا 💰</a></h1>
    </ul>
  </div>
    <!-- End Par -->

    <!-- Start Postes -->

    <div class="postes-contaner" >
      <article id="art1" class="post-content bg-light py-1 box-shadow">
          <h2 class="post-title m-heading text-center">ليمون بيتنا 🍃 = قروشنا 💰</h2>
          <img src="img/ourMoney/1.jpg" alt="ليمون بيتنا 🍃 = قروشنا 💰" class="post-img box-shadow" />
          <h6> ✍️ شرفنتود | 21 شوال 1441هـ | 13-6-2020م </h6>
          <div class="post-text">
            <p>            
                (القروش) هي اكبر خدعة تسيطر بها الرأسمالية المتوحشة و الحكومات ع الشعوب وتبتزنا بها !!
                <br><br>
                الفايدة شنو من (المليار دولار) اذا الحاجة العاوز تشتريها بي (2 مليار دولار) ؟!
                <br><br>
                صح ممكن تعمل قلبة قلبتين بالمليار المعاك وتتمو,, دة طبعاً بافتراض سعر السوق حيكون راجي حلاتك !!!
                <br><br>
                طيب إذا تعبت و اجتهدت لميت الـ (2 مليار دولار) لكن الحاجة العاوز تشتريها من السوق انتهت او هي أصلاً مافي ؟!!
                <br><br>
                هنا حتقعد تغني كمال ترباس : (ياريت وياريت ويااااااريييت) 😅😂
                <br><br>
                فلسفة القروش هي أصلاً مجرد (وسيط للتبادل) يعني لمن يكون (عندي ليمون) وانا (عاوز عيش) بدل ما افتش زول (عاوز ليمون) وفي نفس الوقت (عندو عيش), نحن البشر فكرنا بدل اللفة الطويلة دي نعمل وسيط سميناهو (قروش) ممكن نبدل بيه أي حاجة بس بشرط يكون عندك حاجة تانية مقابل (قروشك) دي نبدلها معاك (توازن السوق),, يعني (القروش) الفي جيبك المفترض يكون عندك (عيش) مقابلها عشان يكون عندها قيمة ومن اجلها تستحق اتنازل ليك عن (الليمون) الفي يدي دة !!
                <br><br>
                النقطة الفوق اكاديمية بحتة حاولت ابسطها بقدر الإمكان وهي بتنطبق علي كل المستويات ابتداءً منك مروراً بحلتكم وبلدك والعالم كلو . .
                <br><br>
                يلا هسي حيجي سؤال في بالك : (ليه مرات بكون ما عندي اي حاجة وبرضو بقدر ابدل بالقروش المعاي حاجات تانية؟!)
                <br><br>
                سؤالك منطقي جداً وواقعي ودة بسبب وفرة الإنتاج العملتو الرأسمالية وهو انتاج ابرز سماتو متمركز عند افراد او دول (قِلة) عشان كدة ديل قروشهم بقولوا عليها قوية لأنو عندهم حاجات مقابلها (اتذكر مثال الليمون) وعشان انت ما عندك حاجات مقابل قروشك الكتيرة دي عشان كدة بقولوا عملتك ضعيفة !!! - يمكن كدة يادوب حنفهم ليه الخبراء بعتبروا (زيادة المرتبات / الكتلة النقدية) حل خاطئ وممكن يكون كارثي في ظل عدم الإصلاحات الجزرية للإقتصاد (زيادة وتثوير الإنتاج) ؟! -
                <br><br>
                المهم من هنا وبسبب (ضعف عملتك لانو ما عندك حاجات مقابلها) حيبدأ مسلسل العقوبات عليك بغرض السيطرة و الإبتزاز ووالخ!! من افراد او دول و من حينها انبثقت الحكمة الخالدة (من لا يملك قوته لا يملك قراره) !!
                <br><br>
                يعني في الحقيقة (القروش) الحتديها لي غيرك هي (وسيط) بين (منتجاتهم) و (قرارك) وليس بين (منتجاتهم) و (منتجاتك) لأنو أصلاً ما عندك منتجات !!! فيا تموت (جوع) او تبدل بي (قرارك) او تشد حيلك وتعمل (منتجات) تبدل بيها زي باقي الناس !!! دي تلاتة خيارات حسب علمي ما عندها رابع ⚠️!!!
                <br><br>
                بالمناسبة دة تعاطي طبيعي جداً وازلي وما بنتهي بالتحنيس (ندين, نشجب, نستنكر وأخواتها) والتفاوت دة هو بشكل من الأشكال استحقاق لمن اجتهد (وأن ليس للإنسان إلا ما سعى وأن سعيه سوف يُرى) [النجم - 40] والشهود الحضاري هو إحدى تجليات قوله (سوف يُرى) . .
                <br><br>
                يلا بمناسبة الشق الأكاديمي الفي البوست حنعمل تست خفيف كدة , السؤال : (بناءً على ما سبق اذا كل واحد فينا زرع شجرة ليمون في بيتهم ماذا سيحدث لسعر السوق الحالي اللي هو ليمونتين بي 10ج ؟!!
                أ / السعر حيزيد.
                ب/ السعر حينقص.
                ج/ حيكون ثابت في مكانه.
                يلا الإجابة عممها على أي حاجة ممكن نكتفي منها على مستوى البيت والدولة !!! و التلاتة احتمالات دي إسمها مستويات (القوة الشرائية) اللي برضها بتعكس (حجم الإنتاج) في البلد . .
                <br><br>
                بالمناسبة نحنا في البيت تقريباً قريب السنتين ما حصل اشترينا ليمون من السوق عشان كدة يُعتبر احتياجنا (للنقد) إنخفض بمقدار معدل إكتفاءنا من (الليمون), اهاااا يعني كل ما (إنتاجنا زاد) معناها (إحتياجنا للنقد مُنخفض) والعكس صحيح كل ما (احتياجنا للنقد زاد) معناها (إنتاجنا إنخفض)!!!
                <br><br>
                بالله عشان كدة اهلنا زمان ناااادر ما يحتاجوا قروش لأنو أغلب حاجاتهم (حليب, عيش, لحمة الخ ) كلوا (صُنع في البيت) وعشان كدة مزاجهم كان رايق و قرارهم في يدهم ,, اهاااااا و عشان كدة الإستعمار فِتر منهم ومشا !!!
                <br><br>
                ايوااااا وعشان كدة المُستعمر الرأسمالي من اليوم داك بقى ساعى يغير نمط حياتنا نحو (الإستهلاك) على حساب (الإنتاج) لدرجة يدينا (دقيق الفينو مجااان !!! ) عشان بعد ما نتعود عليه نحتاج ليهم$ ومن ثم يبدأ مسلسل الإبتزاز وووالخ بكل سهولة !!!
                <br><br>
                وحكوماتنا الهبلة كانو مفتكرين روحهم بتغيير (نمط عيشنا) نظام برقوننا و بحضروا فينا وكدة اهااااا عشان كدة العوقا داك لمن قال : (قبال ما نجي ما كنتوا بتعرفوا الهوت دوك ) كان بقولا وهو فرحان باعتبارها احدى انجازات الـ 30 عام !!! 📍 آاااااااخ يا لغباء حُكامنا ويا لخيابتهم !! فألا تباً لهم و تباً لنا إن فعلنا مِثلهم !!!
                <br><br>
            </p>
            <div class="post-info">
              <br><p>للتفاعل وإثراء محتوى البوست إضغط هنا 👇</p>
              <a href="https://www.facebook.com/photo/?fbid=3029176383836251&set=a.3773035819450300"target="_blank""><span class="text-primary">ليمون بيتنا 🍃 = قروشنا 💰</span></a><br>
            </div>
        </div>
      </article>

      <article id="art2" class="post-content bg-light py-1">
          <h2 class="post-title m-heading text-center">خدرة بيتنا 🌿 = قروشنا 💰</h2>
          <img src="./img/ourMoney/2.jpg" alt="About US" class="post-img box-shadow" />
          <h6>✍️ شرفنتود | 28 شوال 1441هـ | 20-6-2020م</h6>
          <div class="post-text">
            <p>
              طيب لو كلنا انتجنا !! القروش نوديها وين ؟!
              و التجار حيشتغلوا شنو ؟!
              <br><br>
              واقعياً صعب يحصل إكتفاء ذاتي بنسبة 100% حتى قبال ما نخترع (القروش) نظام (المقايضة) الكان شغال بأكد الحِتة دي, وبرضو (قانون التسخير) في الآية : ((... نحن قسمنا بينهم معيشتهم في الحياة الدنيا ورفعنا بعضهم فوق بعض درجات ليتخذ بعضهم بعضاً سخرِيا ورحمة ربك خير من ما يجمعون)) يلا (سُخرياً) هنا يعني كلنا مسخرين لي بعض (تجار, موظفين, سماسرة, صنايعية.. الخ) كلُ في ما يُيسر له و يُحسِن . .
              <br><br>
              بس الفارق الحيحصل لمن نعمل قدر كبير من (الإكتفاء الذاتي) اسعار السوق حترجع لمستواها الحقيقي اي (تكاليف الإنتاج + هامش ربح معقول) ودة لي سببين بديهيات :
              1/ الأول لانو الطلب ع السلع حيقل من قِبل المستهلك النهائي اللي هم نحن.
              2/ والسبب التاني - وهو نتيجة للسبب الأول - الطلب ع السلع حيقل من قِبل تُجار السمسرة والطاقية.
              <br><br>
              لانو أصلاً تاجر السمسرة الشاطر بلعب على وترين (الندرة و الإحتياج) ✌👌
              <br><br>
              بمعني آخر الزيادة الشايفنها في السوق دي نحن بشكل من الأشكال سبب رئيس فيها, بسلوكنا الإستهلاكي/(إحتياج) و قلة الإنتاج/ (نُدرة)!!!
              <br><br>
              وبالمناسبة مهما عملنا قوانين ونظم رقابة ووالخ صعب جداً توقف ارتفاع الأسعار لأنو إرتفاع الأسعار هو أصلاً رد فعل طبيعي وانعكاس مُبرر في ظل ضعف الإنتاج او سوء التوزيع !!!
              <br><br>
              إضافةً لي كدة خت نفسك محل التاجر اللي دفع قروش دم قلبو مقابل السلعة اللي عشمان يربح فيها اكتر من التاجر القبالوا !!! اكيد هو اشطر زول انو يحميها (تخزين, إحتكار, تهريب .. الخ) !!! عشان كدة حتى في الإسلام - في الظروف العادية - مافي حاجة إسمها تسعير : (إنما البيع عن تراضي) - حديث - وعبارة إبراهيم ابن ادهم : (ارخصوه بالترك) عن نفسي بعتبرها من أرشد سياسات التسعير . .
              <br><br>
              بالمناسبة هنا في تِركاية ولعبة صغيرة مهم جداً كلنا نعرفها : (مرات كتيرة مسطلح "جشع التجار" بكون مسطلح سياسي ساي وشماعة بتستخدما الحكومات والمسؤولين لتبرير فشلهم في توظيف موارد البلد وتثوير الإنتاج و سوء توزيع برامج البنية التحتية) !!!
              <br><br>
              فأقصر طريق لتحقيق (اسعار معقولة) هو بتحقيق (قدر معقول من الإكتفاء الذاتي) وليس بالصراخ والعويل والدخول في معارك بلا معترك بين (البائعين والمُشترين)!!!
              <br><br>
              والمُفاجأة الكُبرى لمن نحقق قدر من الإكتفاء الذاتي على مستوى الأفراد والدولة, بي كدة حنساهم برضو في توفير السلع الفعلاً نحن محتاجين ليها !!! حتقولي كيف ؟! اتذكر فوق (التاجر الشاطر بلعب على وترين "الإحتياج والندرة") والأجمل من كدة لمن التاجر يجيب السلعة نحن حنقدر نشتريها بي كل سهولة بي قروش (الخدرة والليمون) 😉👌
              <br><br>
              الملوخية دي إنتاج بيتنا 2020 🌱🌿
              بالمناسبة نحن من قبل رمضان لحدي الليلة ما اشترينا ولا مرة خدرة من السوق✌والليمونة الفي الصحن دي برضو من شجرتنا الفي البيت 😇💚
            </p>
            <div class="post-info">
              <br><p>للتفاعل وإثراء محتوى البوست إضغط هنا 👇</p>
              <a href="https://www.facebook.com/photo/?fbid=3046941142059775&set=a.3773035819450300" target="_blank""><span class="text-primary">خدرة بيتنا 🌿 = قروشنا 💰</span></a>
              <br>
            </div>
          </div> 
      </article>

      <article id="art3" class="post-content bg-light py-1">
        <h2 class="post-title m-heading text-center">دواء بيتنا💊 = قروشنا💰</h2>
          <img src="./img/ourMoney/3.jpg" alt="About US" class="post-img box-shadow" />
          <h6>✍️ شرفنتود | 4 ذو القعدة 1441هـ | 25-6-2020م</h6>
          <div class="post-text">
            <p>
              لفيت الصيدليات لامن راسك لفة وبرضو ما لقيت الدواء الكايسو ؟! انا
              زاااتي زيك ولامن عيني مرقت !!! <br /><br />
              بس المفاجأة الكُبرى انو الدواء المالاقيه انت في (الصيدليات) وارد
              جداً يكون عندي في (البيت وما محتاج ليه) والعكس برضو صحيح الدواء
              المالاقيه ( أنا ) وارد جداً يكون ( عندك في البيت) وانت ما محتاج
              ليه !! اتنين من أكبر التحديات الإقتصادية في القرن الواحد
              والعشرين هي (إدارة الفائض) و (إعادة التدوير) !!
            </p>
            <br />
            <p>
              تحديات حقيقية لأنو (الفائض) عند مستوى معين يُعتبر زيو وزي
              النفايات وااااحد, والنفايات إذا ما حصل ليها (إعادة تدوير) هي
              حرفياً (كارثة بيئية) !!! الدول المتقدمة مشت كتير في الحتة ونحن
              إن شاء الله برضو حنعبر زيهم وممكن نفوتم عااادي كمان💪
              <br /><br />
              .. بس لازم نفكر إنطلاقاً من تحدياتنا نحن, وزي ما بقولوا الحاجة
              أم الإختراع💡 يلا بدل ما نرمي الدواء الفي بيوتنا او صلاحيته
              تنتهي ع الفاضي ساي ارحكم نستفيد من (الفائض) دة مع بعض ونعمل ليه
              (إعادة تدوير) بينا !!! لكن كيف ؟!<br /><br />
              الفكرة بكل بساطة حنعمل قروب نسميهو (أحياها) ننشر فيه الأدوية
              الفي بيوتنا كل دواء في بوست مع تاقات تعبر عن تصنيفه, والزول
              المحتاج للدواء حيدخل القروب ويبحث عن الدواء و إذا لقاه يصلك لحدي
              عندك و انت ممكن تبيعو ليه بي نص القيمة مثلاً 💰👌 <br /><br />
              بالمناسبة عارف الحتة حقت البيع دي ممكن نتحرج منها بطبيعتنا
              السودانية الطيبة لكن بالعكس هو حيكون شاكر ليك جداً لانو فعلاً
              حليت ليه مُشكلة,, وخلونا نتفق انو القيمة دي مقابل انك تحافظ ع
              الدواء الفائض عندك بحالة جيدة وفي ظروف مناسبة لضمان سلامتة لحدي
              ما يجي زول ياخدو منك 😇<br /><br />
              وبي كدة انت استفدت وافدت غيرك وكلنا استفدنا بتقليل (النفايات
              الطبية) 👌 اللي بالمناسبة هي من أخطر انواع النفايات ⚠ يلا وانت
              بتنشر الدواء في القروب استحضر قوله تعالي : (ومن أحياها فكأنما
              أحيا الناس جميعا) عشان تضرب عصفورين بي حجر واحد ,, هنا وهناك
              😉👍 <br /><br />
              فمثلاً نحن عندنا عدد 2 دواء فائض : (قطرة بتاعت ضغط عين اسمها
              "ترفتان" وحبوب دهون اسمها "اتورفا استاتين") وديل الحننشرهم في
              القروب . . وفي نفس الوقت ما لاقين عدد 3 ادوية : (مرهم حساسية
              اسمو "اليكا" وحبوب ضغط اسمها "لوتيفان" وحبوب سكري اسمها
              "كليكلزايد") يلا ديل ما حننشرهم في القروب حننتظر زول يكونوا فائض
              عندو وينشرهم هو في القروب وبعداك نتواصل معاه 👍 <br /><br />
              يعني كل البوستات الفي القروب هي عبارة عن الأدوية الفائضة عند
              الناس والمتاحة للتدوير بيننا وبي كدة حنسهل عملية البحث وتصفح
              القروب. الفكرة دي عشان تنجح لازم نضيف كل اصدقائنا ونكلم بيها كل
              الناس البنعرفهم وبرضو الصيادلة وعموم اصحاب الحقل الطبي للإستفادة
              من خبرتهم لتطوير الفكرة والإسناد النُصحي.<br /><br />
              ملحوظة : صحيح في قروبات كتيرة حقت ادوية و تقريباً اشهرها قروب
              (وفرة) وحقيقة جهدهم مقدر جداً ,, يلا الفرق اننا هنا حنركز
              كأولوية ع الأدوية الغير مستغلة الموجودة في (بيوتنا) وذلك للأسباب
              الموضحة في البوست أعلاه ,, (التخلص من الفائض بطريقة آمنة ومفيدة)
              <br /><br />
              رابط المجموعة ع الفيسبوك :
              <a href="https://web.facebook.com/groups/AhyahaSD" target="_self"><span class="text-primary">أحياها | Ahyaha</span></a>
            </p>
            <div class="post-info">
             <br><p>للتفاعل وإثراء محتوى البوست إضغط هنا 👇</p>
              <a href="https://www.facebook.com/alisharafaldin/posts/3061117977308758" target="_blank""><span class="text-primary">دواء بيتنا💊 = قروشنا💰</span></a><br>
            </div>
          </div>
      </article>

      <article id="art4" class="post-content bg-light py-1">
        <h2 class="post-title m-heading text-center">المعلومة 📰 = قروشنا💰</h2>
          <img src="./img/ourMoney/4.jpg" alt="About US" class="post-img box-shadow" />
          <h6>✍️ شرفنتود | 10 ذو القعدة 1441هـ | 1-7-2020م</h6>
          <div class="post-text">
            <p>
              أمبارح عندنا في شرق النيل تُمنة اللبن نزلت لي 120ج !!! واليوم اشتريتا بي 300ج !!!
              <br><br>
              غالب الحليب البتوزع لباقي مناطق الخرطوم بجي من شرق النيل وقفل الكباري أمس بسبب #مليونية_30يونيو خلا تجار الحليب يبيعوه بي اقل سعر لأنو تكلفة الإحتفاظ بالحليب عالية جداً , يلا دة بالضبط نفس الحاجة الحصلت في أزمة النفط الأخيرة بسبب كورونا وقفل المعابر بين الدول !! 
              <br><br>
              الناس الكانو جاهزين أمبارح وعرفوا المعلومة دي في الوقت المناسب هم اكتر ناس استفادوا من إنخاض سعر الحليب ودي عندنا في المحاسبة اسمها (جودة المعلومة) و غالباً حيكون اشتروا كميات كبيرة وبالتالي ممكن يعملوا منها (روب وجبنة وسمن) ولو تاجر حيبيعها بسعر مربح جداً أكتر من بيع الحليب ساي,,  ودي اقتصادياً اسمها (القيمة المضافة للمُنتج), فمثلاً بدل ما نصدر عجول حية نقوم نعمل ليها (قيمة مضافة) و نصدرها مذبوحة !! , ودة اللي فعلاً - بفضل الله - بدأ يحصل مع رائدة تنمية الصادرات في السودان : (شركة الإتجاهات المتعددة) عن طريق ذراعها التشغيلي (مسلخ الكدرو) اللي بدأ يصدر لدول الخليج بمواصفات عالمية ودة أكيد فخر لينا في السودان🕺👏🎉 فمزيداً من التقدم وعقبال قيمة مضافة أعلي كـ (تصنيع اللحوم) و (المنسوجات القطنية) و (منتجات الصمغ العربي) 👌👍
              <br><br>
              المهم معلومة نزول الحليب دي انا عرفتها متأخر - امبارح العصر تقريباً - وسوق الحليب بكون الصباح بعد الفجر وبالتالي راحت علي 180ج وفرصة خلق قيمة مضافة روب و سمنة !!! بسبب عدم ربطي بين قفل الكباري واثره على سعر الحليب,,  يلا دي إسمها (القدرة التنبؤية) اللي بيعملها في الشركات (المدير المالي وإدارة التسويق) وعلى مستوى الدول (مراكز الدراسات و البحوث)
              <br><br>
              وكدة حنفهم ليه الدول المتقدمة بتهتم جداً بالدراسات والبحوث وبتخصص ليها ميزانيات خرافية ودة بدورو انعكس على اهتمامم بالتعليم, ونحن لمن نحضر ناشونال جوغرافيك ونشوف التخصصات العلمية الدقيقة البهتمو بيها بنقول عليهم ناس فاضين شغلة و ما عندهم موضوع 😅😂 ,, لا لا يا بيبي المعلومات والبحوث دي هي البقت امريكا سيدة العالم وهي البقت القدس عاصمة إسرائيل!!! وليست مظاهرات ذكرى هيكل سليمان في شالوم يا بيبي !!! 
              <br><br>
              عشان كدة إقتصادياً بل وسياسياً وعسكرياً تصنف (المعلومة) من أهم عناصر القوة و الإنتاج , و نحن في عصر يُسمي: (عصر المعلومات) لوفرة المعلومة وسرعة تداولها,, وبالمناسبة المعلومة بتأثر تأثير رهيب جداً في حركة السوق , سواء الأسواق المالية/البورصة او السلع والخدمات العادية ,وفي شركات بتقفل بسبب معلومات و اسواق بتنهار بسبب معلومات وسعر الصرف بقوم وبقع بسبب المعلومات ,,متذكرين معلومة حمى الضان الفكاها وزير الصحة ؟؟! يلا دي اثرت في حركة الصادر تأثير كبير جداً وبالتالي على تدفق النقد الأجنبي للبلد وبالتالي ندرة في الدولار وارتفاع سعره اللي أكيد زاد الوضع الإقتصاد والمعيشي سواءً !! وبعد دة طلع انو الموضوع ما بالحجم الذكرو الوزير اللي خلق إنطباع سلبي كبير عند الدول المستوردة مننا !! وأكيد كلفنا كتير عشان نعيد الثقة تاني !!! 
              <br><br>
              وهنا بتجي أهمية (مراكز صنع القرار وهندسة التصريحات) فليس كل ما يُسمع يقال وليس كل ما يقال يقال بدلاهة و طرطشة !!! 
              عشان كدة انا مع الإتجاه البقول يجب تجريم  الشائعات واللفحي و  التصريحات غير الدقيقة بل ووضع عقوبات رادعة لها !!!
              <br><br>
              كواليس :
              المرة دي صورتني أمي ,, وأخدت لي كم لقطة واختارت لي دي بالتحديد 😇 فماشاء الله الوالدة - ربنا يحفظها - طلع عندها مواهب مدفونة 😅👌👍
            </p>
            <div class="post-info">
              <br><p>للتفاعل وإثراء محتوى البوست إضغط هنا 👇</p>
              <a href="https://www.facebook.com/alisharafaldin/posts/3076262009127688" target="_blank""><span class="text-primary">المعلومة 📰 = قروشنا💰</span></a><br>
            </div>
          </div>
      </article>

      <article id="art5" class="post-content bg-light py-1">
        <h2 class="post-title m-heading text-center">خدار جارنا👬 = قروشنا💰</h2>
        <img src="./img/ourMoney/5.jpg" alt="About US" class="post-img box-shadow" />
        <h6>✍️ شرفنتود | 13 ذو القعدة 1441هـ | 4-7-2020م</h6>
        <div class="post-text">
          <p>
            في المجتمعات الإنتاجية غالباً إنتاجهم بِصل مرحلة بحاولوا يتخلصوا منو بسرعة لأنو في منتجات ما ممكن تتخزن او تكلفة (تخزينها) بتكون اعلي من الأرباح المتوقعة وبالتالي أفضل يبيعوه بهامش ربح بسيط او بالتكلغة زي ما عرفنا في بوست "المعلومة📰 = قروشنا💰" بمثال الحليب,,  او مرات بصل لدرجة ممكن يديك ليه مجان !! زي ما شفت بي عيني قبل 6 سنوات تقريباً , مشيت دنقلا قعدت قريب شهرين في قريتنا (ام القرى) كنت مرافق جدي علي مختار - الله يرحمو - والوقت داك عمي محمد خير كان زارع (أسود/بازنجان) فلاحظت نهاية الموسم, السوق إكتفى وبقا السعر ما بغطي مع تكلفة الترحيل فباع جزء قبلوا والباقي فتح للناس يشيلوا مجان عشان يجهز الأرض للموسم التاني . . 
            <br><br>
            الحاجة دي على مستوى الأفراد ميزة ممتازة لأنها بتخلق نوع من التعاون لطيف وإلفة بينهم زي نحنا و جارنا عم عمر 👬 حاجة كدة زي (إدارة الفائض) الإتكلمنا عنو في بوست "دواء بيتنا💊= قروشنا💰" تعاون بطريقة عفوية و مٌفعمة بحب الخير والإحسان للغير . 
            برضو المرحلة دي بتعمل استقرار مثالي لأسعار السوق - سيما لو كان منتج أساسي - حيؤدي لإنخفاض في المستوى العام للأسعار !!
            اما التعاون دة في ما بين الدول - و لأنو في ظل الفكر الرأسمالي مافي حاجة اسمها حق الجار و حب في الله - فإذا ما كان التعاون دة على أساس ( نِدي ) / راس بي راس) حيكون فيه خطورة على (سيادة بلدك) فمثلاً زي (مؤتمر أصدقاء السودان) او (الدعم الأجنبي عموماً) مبدئياً هو حاجة كويسة وممكن يكون فيه مصلحة للبلد - إذا اتوظف صح - بس لازم برضو يكون تعاون ندي و المُقابل فيه واضح زي ضو الشمس !!! 
            <br><br>
            يلا الوفرة من النوع التعاوني دة (الرأسمالية المتوحشة) ما بتحبها نهائي لأنها بتخفض الأسعار بصورة كبيرة وبالتالي الأرباح حتنخفض شديد,, عشان كدة (مجتمعياً) الدول الرأسمالية بتشجع الفردانية وكل زول يكون بي جازوا وبالتالي حيكون لقمة سهلة لإبتزاز السوق,  والحتة دي بتتعارض رأسياً مع قول رسول الله : (لا يدخل الجنة من بات شبعان وجاره جائع وهو يعلم!!) عشان كدة بالمناسبة اغلب المفكرين بعتبروا الرأسمالية هي (دين جديد وعقيدة) لانو عندها فلسفة خاصة في كل شيء ووجهة نظر شاملة عن (الكون والإنسان والحياة) ,, ودعاوى (العلمانية) اليوم هي وحدي من صور البؤس دة !!
            المهم و (إقتصادياً) الرأسماليين ممكن عادي يرمو القمح في البحر او يوقفوا إنتاج النفط عشان تحصل ندرة في السوق و الأسعار ترتفع !! وتصل مرحلة تعرف بـ (وفرة الحرمان) !!! يعني المنتجات متوفرة في البقالات لكن الناس ما قادرة تشتريها وهنا بتظهر لينا خدعة القروش الإتكلمنا عنها في بوست "ليمون بيتنا🍃 = قروشنا 💰" وكيف انو الرأسمالية بتشجع ثقافة (الإستهلاك) ليظل الناس عبيد (لمُنتجين قِلة) !!!
            <br><br>
            وإذا لاحظتو دايماً الحصار الإقتصادي اللي بيُفرض على الدول بكون في واردات (ادوات الإنتاج) (آليات, اسبيرات.. الخ) في حين بيسمحوا لينا عادي بتوريد (المستهلكات), شكولاتات, مياه غازية,  ملابس..الخ حتى عادي يفتحوا فروع مطاعم وماركات عالمية او اي حاجة المهم تكون استهلاك بس !!! 
            <br><br>
            و عشان جنس الهوس السوقي دة اللي فعلاً فيه تضليل للناس وإحتيال على اموالهم وجهودهم سموها (الرأسمالية المتوحشة) !!! بس دة ما مبرر انو الدول تقع في فخ السياسات المكشوفة دي !!! فطالما هو حظر على حظر انا اقترح يكون حظر شامل على كل شيئ سيما المستهلكات غير الضرورية وبي كدة حنخفف حبة من التعلق والعبودية و بنكون عملنا خطوة نحو الإستقلال الحقيقي 👌
            <br><br>
            دة جارنا عم عمر متذكرنو؟! الحكيت ليكم إنو كان زارع بصل في بيتهم كفاهو مؤنة رمضان كلو !! يلا هسي دة إنتاجو من الملوخية/ الخدرة,, رفعا لينا قبل شوية بالحيطة فمشيت ليه بالباب اتصورت معاه📸😁
            الجميل في الموضوع انو رفع لينا الخدرة دي بعد حوضنا بتاع الخدرة إنتهى وفكرنا نشتري ودة إسمو في نظُم الإنتاج الحديثة - عند تلبية طلبات العملاء - بنظام الـ (just in time) (الإنتاج في الوقت المناسب)😉  فشكراً جزيلاً جارنا العزيز عم عمر ع الهدية الجميلة 😃💚
            الربطة دي في السوق تقريباً = 200ج 
            فحنملا بيها أنبوبة الغاز 😇👌
          </p><br>
          <div class="post-info">
            <br><p>للتفاعل وإثراء محتوى البوست إضغط هنا 👇</p>
            <a href="https://www.facebook.com/alisharafaldin/posts/3083880005032555" target="_blank""><span class="text-primary">خدار جارنا👬 = قروشنا💰</span></a>
            <br>
          </div>
        </div>
      </article>

      <article id="art6" class="post-content bg-light py-1">
        <h2 class="post-title m-heading text-center">مواعين بيتنا🛢️ = قروشنا💰</h2>
        <img src="./img/ourMoney/6.jpg" alt="About US" class="post-img box-shadow" />
        <h6>✍️ شرفنتود | 18 ذو القعدة 1441هـ | 9-7-2020م </h6>
        <div class="post-text">
          <p>
            لا مؤآخذة 😅, 
            بس صراحة حرقتني أرميها ساي🤩😹
            مع انو عندنا مساحة أرضية في البيت بس برضو الميزة في المواعين الصغيرة العناية بالنباتات فيها بتكون أسهل سيما من الحشائش👌 فالناس الماعندهم مساحات برضو ممكن يستفيدوا من زراعة النباتات المُثمِرة . .
            <br><br>
            غير موضوع الزراعة برضو كتير من مواعين المستهلكات زي الصابون, المواد الغذائية ..الخ ممكن يتم الإستفادة منها في البيت مثلاً في التخزين او أعمال الزينة والأشغال اليدوية وتغنيك عن شراء كثير من الأشياء.  
            <br><br>
            الخواجات شُطار في الحاجة دي ويعجبوك في هندسة المواعين مرة أخرى ,, في مقاطع فيديو كتيرة اغلبكم بكون شافها كيف بستفيدو من الباغات وقارورات الموية الفاضية حتى الملابس القديمة بحولوا غرضها تماماً,,  حخت ليكم روابط في التعليقات استمتعوا بالإبداع الفيها وممكن تجربوا منها ..  
            <br><br>
            الحاجة دي نحن ممكن نشوفها ترف ساي وعدم موضوع, بس بالمناسبة أثرها (الإقتصادي والبيئي) كبير جداً وهو برنامج عند كثير من الدول و بيتم نشر الثقافة دي و تعزيزها في المجتمع لنفس الغرض (الإقتصادي والبيئي)
            <br><br>
            متذكرين في بوست "دواء بيتنا💊 = قروشنا💰" انو من اكبر تحديات القرن الواحد والعشرين (إعادة تدوير النفايات) يلا دي وحدي من صور إعادة التدوير ع المستوى الفردي اما على المستوى القومي فالدول المتقدمة عملوا مصانع عدييل لإعادة تدوير الحاجات الزي دي, عشان تصبح جاهزة للإستخدام لنفس الغرض او لأغراض قريبة من المادة الخام ..
            <br><br>
            اها وبمناسبة الأجواء الإبتكارية دي عندي ليكم مسابقة وبي جائزة كمان🥳🎉
            الشتلة دي (شطة خضراء) فاذكر نوعها ؟!
            وللمساعدة في الإجابة هي نوع من أنواع الشطة حجمها صغير لكنها (حاااارة نااار بس) 🤯🥵 والإسراف فيها قد يصيبك بسوء الهضم ومع ذلك يعتبر التناول المعتدل للشطة سيما الخضراء فيه فوائد كثيرة ,,  وصدق رسول الله : (خير الأمور أوسطها) وصدق الله : (إن المبذرين كانوا إخوان الشياطين)
            <br><br>
            المهم اذكر نوعها وعندك جائزة (كوم شطة طاازج)😋🎁 
            إضافة لفوائدها الصحية فشتلة الشطة دي متوسط عمرها 4 أعوام حيث سوف اشرط فاتورة الشراء كل هذه المدة👍 بفضل (توليت) بيتنا الكان حيمشي الزبالة👌😇
            <br><br>
            صورتني اختي الصغيرة (مآب) وكانت محتارة قعد اعمل في شنو🤔؟! لحدي ما جبت الشتلة ووضعتها ع التوليت فوصفتني بالجنون الرسمي 😂😅
          </p>
          <br>
          <div class="post-info">
            <br><p>للتفاعل وإثراء محتوى البوست إضغط هنا 👇</p>
            <a href="https://www.facebook.com/alisharafaldin/posts/3098275663592989" target="_blank""><span class="text-primary">مواعين بيتنا🛢️ = قروشنا💰</span></a>
            <br>
          </div>
        </div>
      </article>

      <article id="art7" class="post-content bg-light py-1">
        <h2 class="post-title m-heading text-center">قوانينا ⚖️ = قروشنا💰</h2>
        <img src="./img/ourMoney/7.jpg" alt="About US" class="post-img box-shadow" />
        <h6>✍️ شرفنتود | 27 ذو القعدة 1441هـ | 18-7-2020م</h6>
        <div class="post-text">
          <p>
            من أسوأ ما فعلته حكومة الإنقاذ وساهم في تدمير بلادنا إقتصادياً هي قوانين العمل و الإستثمار المُعقِدة والمُكبلة لكل المبادرات التنموية في البلاد !!
            <br><br>
            القوانين تتمثل في الضرائب الباهظة والرسوم الجمركية مروراً بالإجراءات المتعسفة لفتح الشركات وأسماء العمل ورشاوى المحليات و جبايات الطرق .. الخ
            <br><br>
            حقيقة عندما خرجنا واستنشقنا البمبان وقلنا #تسقط_بس للبشير كنا نأمل ان نأتي بحكومة اكثر رشداً و تعي جيداً  مقومات الإقتصاد وتثوير الإنتاج وعلاقتها بالسياسات العامة وقوانين البلاد كما تعرفنا عليها في بوست "ليمون بيتنا🌱= قروشنا💰" . . 
            حكومة تعي جيداً مشاكلنا الحقيقية والمعوقات التي تقف في طريق نمو بلادنا !!
            <br><br>
            لكن مؤسف جداً ومُحبط للغاية ما يصرح به وزراء قحت منذ تعيينهم وتوليهم امر البلاد وأكثرها أسفاً قرارت وزير العدل التي لا علاقة لها بشواغلنا نحن الشعب السوداني المطحون إقتصادياً !!
            فأين موقع مثل هذه القضايا من واقعنا المعاشي (تكفير, ختان, ردة, خمر.. الخ)؟!!! بغض النظر عن جدلية الأحكام - فذاك مبحث فقهي أنا لست أهلاً له - لكن السؤال الذي نطرحه نحن الشعب السوداني أين موقع هذه القضايا من سلم أولوياتنا المعاشية ؟!!! وأين موقعها من مهام حكومة تسيير إنتقالية غير منتخبة لا تمثل الشعب ؟!!!
            <br><br>
            فالذي يعبر عن شواغلنا ومرحلتنا الآن هي معالجة القوانين التي تعيق تسيير البلاد و الإستثمار المحلي وتجلب رأس المال الخارج, لا كيف تُختن الفتاة أو من يحق له شرب الخمر ؟!!! 
            هنالك إحتمالان لا ثالث لهما :
            <br><br>
            إما ان هؤلاء الوزراء لا يعرفون شواغلنا وما خرجنا من أجله على حكومة الكيزان ؟!
            أو أنهم يخاطبون أشخاصاً غيرنا ؟!!!
            <br><br>
            وفي كِلا الحالتين لا يسعنا إلا أن نقول #تسقط_قحت
            أيها الساسة لقد ولى زمان التجارة بالدين أو أي شعارات أخري براقة حرية, سلام, عدالة, بطيخ.. الخ!! فأنتم أمام جيل يرى الرئيس ووزراءه مجرد موظفين ندفع لكم من جيبنا,, من أحسن منكم ننتخبه ونبقيه ومن فشل منكم اقلناه ولا كرامة,, فنحن رب المال وأنتم مجرد عمال !!
          </p>
          <br>
          <div class="post-info">
            <br>
            <p>للتفاعل وإثراء محتوى البوست إضغط هنا 👇</p>
            <a href="https://www.facebook.com/alisharafaldin/posts/3123284264425462" target="_blank""><span class="text-primary">قوانينا ⚖️ = قروشنا💰</span></a>
            <br>
          </div>
        </div>
      </article>

      <article id="art8" class="post-content bg-light py-1">
        <h2 class="post-title m-heading text-center">نعناع بيتنا🌱 = قروشنا 💰</h2>
          <img src="./img/ourMoney/8.jpg" alt="About US" class="post-img box-shadow" />
         <h6> ✍️ شرفنتود | 4 ذو الحجة 1441هـ | 25-7-2020م</h6>
          <div class="post-text">
            <p>
              عندنا في محاسبة التكاليف حاجة اسمها الفاقد/Waste, الفاقد دة يعني الحاجة البتشتريها غالباً قبال ما تستخدمها او تبيعها بتنقص او جزء منها بيتلف , وغالب الأشياء بيحصل ليها فاقد - شبه حتمي - لأسباب متعلقة بطبيعة المادة ودة إسمو (فاقد طبيعي),, اما الفاقد المتعلق بسوء الإستخدام ,أو التخزين, السرقة.. الخ ,دة إسمو (فاقد غير طبيعي) . .
              <br><br>
              المشكلة في الفاقد عموماً إنو محاسبياً بزيد من تكلفة الحاجة البتشتريها, يعني مثلاً لو اشتريت 30 شوال اسمنت بي 30الف جنيه اي الشوال واقع معاك بي 1,000ج وأثناء الشغل ولسوء الاستخدام مجموع الإتكشح = 2 شوال وفي 1 شوال لسوء التخزين اخوانك الصغار لقوه فاتح قاموا لعبو بيه مع الطين فباظ و 2 شوال نسيتهم في الحوش فطقتم مطرة ,وجاكم حرامي بالليل لطش 5 شوالات !!
              <br><br>
              يلا بسبب الكلام الحصل دة محاسب التكاليف طوالي حيغير معادلتو و حيعتبر انو الشوال الواحد واقع معاك بي 1,500ج وليس 1,000ج !!! 30/20=1.5 بدلاً عن 30/30=1 !!! 
              <br><br>
              التحدي البواجه الإدارة عموماً سيما إدارة المشتريات و المخازن وإدارة الجودة هو عدم تجاوز الحد الطبيعي للفاقد فتجاوز الحد الطبيعي يعني فاقد غير طبيعي وزيادة في الخسائر وهذا يعرضهم للمساءلة!!,, أما العبقرية فهو تقليل الفاقد لدون الحد الطبيعي, ودة اللي عملتو بزراعة النعناع في بيتنا 😉😀
              <br><br>
              شخصياً مع شاي السادة بحب النعناع الطازج فريش, بس المشكلة لمن اشتري مثلاً ربطة نعناع بي 30ج غالباً بستفيد كحد أقصي من ربعها بس كنعناع طازج والباقي بنشف أو بضبلن يعني فاقد . وهذا يعني انو ربطة النعناع الطازجة الوحدي بتكلفني 30*4=120ج !!!!
              <br><br>
              الفاقد في الإستثمار عموماً هو في نهاية المطاف خسارة مباشرة عشان كدة الدول المتقدمة والشركات الفيها حوكمة ممتازة و ضبط مؤسسي بتتعامل مع الفاقد بحساسية عالياً جداً وحسم شديد للغاية, واحنا في الزمالة لمن بنقرا في إدارة الأداء F5 سيما نظريات تحميل المنتج - مثال  الأسمنت واحد منها - وكيفية معالجة الـ Over Head التكاليف الغير مباشرة, ,,قدرت أعرف احد أعظم أسرار نهضة هذه الدول : (الدقة المتناهية لمعالجة الهدر/الفاقد)
              <br><br>
              اللافت اني وجدت رسول الله كان أكثر حساسية تجاه الفاقد و الهدر وهو يوصينا اذا وقعت لقمة أن لا نتركها نزيل عنها التراب ونأكلها بل و حتى قبل أن نغسل أيدينا يوصينا بلعق أصابعنا حتى لا يسقط فتات الطعام ,, ومن قبله الله جلا في علاه يصف المبذرين بانهم إخوان الشياطين !!! ,, الآن خطر في بالي لو أن رسول الله كان بُعِث بالإسلام في الصين أو اليابان مثلاً ؟! هؤلاء الناس حتماً كانوا سيصعدون الشمس قبل الف عام لعشقهم الحكمة والتطبيق العملي لها !!! فأي حُمق هذا الذي ينادي به بعض الناس بفصل هذه الهداية الإلهية والحكمة المحمدية عن واقع حياتنا ومؤسسات دولنا ونُظمِنا القضائية ؟!!!
              <br><br>
              بالمناسبة عشان كدة دعاوى العلمانية هنا في السودان هي حرفياً تعني مزيد إنهيار !!! فتلك المجتمعات بلورت عبر مئات السنين فلسفات خاصة بها هي بمثابة (دين) لها و إلى حد ما قد تكون متسقة مع ظروفها الموضوعية ونسقها الإجتماعي والإقتصادي والسياسي.. الخ وهي لا تتماشا بالضرورة مع واقعنا ونسقنا الثقافي والإجتماعي والإقتصادي والسياسي.. الخ المستمد من مرجعيتنا الإسلامية (القرآن والسنة) ,, ثم نحن لا يعنينا من تاجر بالدين او تبرع به!!!,,  فنحن كمسلمين قدوتنا (رسول الله مُحمد بن عبد الله) وهو معيارنا في الحياة وليس (الترابي أو البشير) !!!  
              <br><br>
              على كل حال فالسخط الشعبي العام اليوم على هذا التوجه هو أمر مُفرِح و مؤشر على مدى الوعي الجمعي بخطورة التوجه العلماني وآثاره الكارثية على جودة حياتنا ومستقبل أبناءنا و الأجيال اللاحقة !!!
              زراعة النعاع في بيتنا قلل لي الفاقد لدون الحد الطبيعي وجعله شبه صفري حيث سيظل دائماً طازج وفريش👌, إضافة وفر لي قيمة الشراء من السوق مستقبلاً 😇👍
              <br><br>
              الماعون دة boiler غلاية موية بايظة , وإنطلاقاً من بوست "مواعين بيتنا🛢️ = قروشنا💰" قلت بدل ما نرميه مليتو طين وزرعة فيه النعناع🌱😁😃.
              <br><br>
              شكراً الصديق العزيز كومي مصطفي كومي هبيلا على شتلة النعناع الجميلة 😍💚 ,, بالمناسبة كومي دة جارنا في الحلة و عندو مشتل في شرق النيل / حي المصطفى وهو إنسان بشوش راقي جداً وحبوب,, دة رقم تلفونو 0922806961 للإستفسار و لمن تصلو قول ليه جاييك من طرف شرفنتود حيجاملك في السعر 😉 
            </p>
            <br>
            <div class="post-info">
              <br>
              <p>للتفاعل وإثراء محتوى البوست إضغط هنا 👇</p>
              <a
              href="https://www.facebook.com/alisharafaldin/posts/3142223275864894"
              target="_blank""
              ><span class="text-primary">نعناع بيتنا🌱 = قروشنا 💰</span></a>
              <br>
            </div>
          </div>
      </article>

      <article id="art9" class="post-content bg-light py-1">
        <h2 class="post-title m-heading text-center">شغل بيتنا 🛠️ = قروشنا💰</h2>
        <img src="./img/ourMoney/9.jpg" alt="About US" class="post-img box-shadow" />
        <h6>✍️ شرفنتود | 8 ذو الحجة 1441هـ | 29-7-2020م</h6>
        <div class="post-text">
             <p>
              ما أي حاجة عاوز تعملا تجيب زول يسويها ليك بطل كسل وحرك جسمك شوية 😉💪
              <br><br>
              صح في حاجات فنية أفضل تجيب زول عشان ما تخربها إنطلاقاً من الحكمة الخالدة (أدي الخبيز لخبازيه) مثلاً زي تركيب السيراميك أو اعمال الكهرباء والسباكة المُعقدة ..الخ بس في أعمال تانية ما عاوزة جوانب فنية زي شغل النظافة والصيانات البسيطة وغسيل العدة والعتالة.. الخ
              <br><br>
              بالمناسبة مهم جداً تتعلم صيانة الأعطال البسيطة (تغيير بلك, كالون باب, لمبة, حنفية, وصلة كهرباء .. الخ) - غير توفير قروش الصيانة - حتشعر بالقوة و بقدر كبير جداً من الحرية والإستقلالية لأنو عادي ممكن تكون ملياردير لكن ما لاقي سباك يركب ليك الحنفية !! وعندها إلا تحشر ملياراتك دي في الماسورة عشان توقف الموية 😅😂
              و حتى المهام الفنية ممكن تغطي الجانب اللي ما محتاج مهارة متخصصة زي شغلتي الهسي دي مثلاً (فكيت البلاط ونقلتو بره💪), 
              <br><br>
              الحاجة الظريفة إنو الأمورة ضحى عصمت هلال بنت أختي إيمان, هي كمان بادرت بالعمل معاي, فما شاء الله عليها شكلو شالت من امها وأبوها (المثابرة و حب العمل) ,فتحياتي واشواقي لكما 🌹😇 وأبشركم بنتكم لها مستقبل مشرق في تحمل المسؤولية وتوطين الأعمال فبختها وبختكم بها 😃🎉
              <br><br>
              صح شغلة كسير البلاط والنقل تعبتني شويتين بس كانت بمثابة رياضة مفيدة حرقت لي سعرات حرارية ووفرت لي قرشين تلاتة 💰😁
              <br><br>
              بالمناسبة الأعمال الزي دي فعلاً بتعتبر رياضة على رأس العمل ونحنا محتاجين ليها شديد الزمن دة مع طبيعة أعمالنا المكتبية قليلة الحركة , وبالنسبة للبنات برضو انصحكم بي ممارسة (رياضة الكنس والمسح وغسيل العدة باستمرار) واعمال المنزل عموماً دي بتحرق ليكم سعرات حرارية اكتر من شغل الرجيم و تمارين الجيم وبتكوني ضربتي اربعة عصافير بي حجر واحد (1️⃣انجزتي مهام عندها قيمة, 2️⃣وفرحتي أمك, 3️⃣ووفرتي قروش الشغالة, 4️⃣وخسيتي من غير ما تحسي وبقيتي استايل👌😊) 
              <br><br>
              بالمناسبة المجتمع الياباني والصيني - والشرق آسيوي عموماً - وحدي من أسرار صحتهم و رشاقتهم هي حركتهم النحلوية الدائمة سيما في (أعمال المنزل) حيث أنهم لا يعرفون معنى كلمة (شغالة منزلية) ويستغربون كيف تسمح لشخص غريب بالدخول في خصوصيات حياتك ؟!!
              حقيقة محتاجين نغير عقلية (سي السيد) دي حبة لأنو دي وحدي من الحاجات المغطسة حجرنا فهي نفس العقلية على مستوى الدولة عندما يفرح المسؤولون بجلب (الخبراء الأجانب والشركات الدولية) لتطوير بلادنا ويعتبرون هذا إنجاز بينما الخبراء يشفطون مواردنا العينية والنقدية شفطاً !!! فهذا الرئيس او ذاك المسؤول خرج من ذات المجتمع الذي يفرح بجلب (شغالة في البيت) ويعتبر هذا تحضر وبطيخ !!! ,, بؤس على بؤس !!!, و صدق رسول الله : (كما تكونوا يولى عليكم) 
              <br><br>
              الرابط المشترك بين جميع الشعوب المتقدمة انها بتكون مهووسة بي توطين أي شيئ من أعمال المنزل مروراً بماكينات السيارات و المصانع العملاقة وصولاً إلى أعمال الصواريخ الفضائية والأقمار الصناعية وحتى توطين الثقافة وهي حجر الأساس !!!
              <br><br>
              فالخطة الذكية هي بالتركيز على تطوير كوادرنا بدل استيراد الأجانب ,, وتربية ابناءنا على خدمة أنفسهم وتعزيز روح الإستقلالية فيهم بدل اعتمادهم ع الشغالة !!!  , حتى يفكروا بذات الطريقة عندما يصبحو رجال دولة !!! فنهضة الدول أعزائي وتقدمها ليست صدفة بل هي خطة محكمة تبنى لأجيال !!!
              <br><br>
              بالمناسبة الموضوع ما اقتصادي وصحي بس - على أهميتهما -, برضو في بُعد سيادي مهم جداً, فاعتمادك على (الخبرات الأجنبية) في كل شيء هو كرت ضغط حيكلفنا كتير جداً ولنا في نفطنا و مشروع الجزيرة عبرة !!! 
               
            </p>
            <br>
            <div class="post-info">
              <br>
              <p>للتفاعل وإثراء محتوى البوست إضغط هنا 👇</p>
              <a
              href="https://www.facebook.com/alisharafaldin/posts/3153567568063798"
              target="_blank""
              ><span class="text-primary">شغل بيتنا 🛠️ = قروشنا💰</span></a>
              <br>
            </div>
          </div>
      </article>

      <article id="art10" class="post-content bg-light py-1">
        <h2 class="post-title m-heading text-center">جلد خروفنا🐏 = قروشنا💰</h2>
          <img src="./img/ourMoney/10.jpg" alt="About US" class="post-img box-shadow" />
          <h6>✍️ شرفنتود | 11 ذو الحجة 1441هـ | 1-8-2020م</h6>
          <div class="post-text">
            <p>
              عاوزين ندبغ الجلد دة ونعملوا سجادة 🤩👌ياريت لو في زول عندو فكرة يورينا نعملو كيف 😀؟! 
              <br><br>
              زمان ناس الدفاع الشعبي كان بجوا لافين بي بكسي بشيلوا الجلود - بغض النظر عن بودوها الحتة الصح ولا لا - المهم بكون في توظيف ليها - إلى حد ما - و في نهاية المطاف العائد من التوظيف دة بأثر في دولاب الإقتصاد !!!
              <br><br>
              لكن اليوم و مع الأسف جلود الأضاحي ما بحصل ليها تدوير بل أغلبها بمشي الكوشة ومن ثم نفايات عضوية و عليه كارثة بيئية زي ما عرفنا في بوست "دواء بيتنا💊 = قروشنا💰" !!!
              <br><br>
              جلود الحيوانات مورد إقتصادي لا يقل أهمية عن لحومها بل هي سلعة صادر - لو لقت اهتمام - ممكن تجيب دهب للسودان !!
              <br><br>
              الصين من أكبر موردي الجلود والعفشة عموماً, و اهدار الجلود بالطريقة البنشوفها كل سنة دي!! هي وحدي من صور سوء توظيف الموارد والفشل الإداري في الدولة, اللي بعكس سبب تدهور الإقتصاد ككل وليه كل عام (بنُرزل؟!) زي ما عرفنا في بوست "نعناع بيتنا🌱= قروشنا💰" !!!
              <br><br>
              مهم جداً تكون في جهة رسمية تتبع للدولة مهمتها تنظيم جمع جلود الأضاحي باعتبارها ثروة قومية والتوعية بطرق الذبح والسلخ السليم لتقليل التالف منها.
              <br><br>
              (النظام الإقتصادي) ما زي (النظام السياسي) ما بجي بي مظاهرات ولا اعتصام !!, الإقتصاد عندو قوانين علمية وسنن كونية إذا عمل بيها كوز ولا يهودي ولا قحتاوي ولا أي سجم رماد بينجح وبطلع القمر وإذا ما عمل بيها حتى لو كان صحابي حيفشل و لو اعتصم 50 سنة في القيادة !!! 
              <br><br>
              عشان كدة ما تتوقع يحصل تحسن اقتصادي بمجرد تغيير نظام سياسي !! لأنو الإقتصاد أصالة بتأثر بثقافة المجتمع اللي بجي منو الرئيس ومجلس الوزراء وباقي كوادر الدولة زي ما عرفنا في بوست "شغل بيتنا🛠️ = قروشنا💰", بعكس النظام السياسي اللي هو مجرد تنظير نخبوي عاوز يفرض رؤيته التفصيلية في الحياة عن طريق مؤسسات الدولة والمصيبة انو النظام السياسي بنفذ أجندته بمواردنا نحن الشعب الغلبان ما من جيبه هو !!!,, عشان كدة اذا ملاحظين أغلب الأحزاب حرفياً هي عبئ علينا و ما منها رجاء غير ما بتعكر الجو وتخلق مشاعر عداء بين الناس وتهد النسيج الإجتماعي والوطني ما بتعمل حاجة !!!
            </p>
            <br>
            <div class="post-info">
              
              <br>
              <p>للتفاعل وإثراء محتوى البوست إضغط هنا 👇</p>
              <a
              href="https://www.facebook.com/alisharafaldin/posts/3161957820558106"
              target="_blank""
              ><span class="text-primary">جلد خروفنا🐏 = قروشنا💰</span></a>
              <br>
            </div>
          </div>
      </article>

      <article id="art11" class="post-content bg-light py-1">
        <h2 class="post-title m-heading text-center">تجاربنا🔬= قروشنا💰</h2>       
          <img src="./img/ourMoney/11.jpg" alt="About US" class="post-img box-shadow" />
          <h6>✍️ شرفنتود | 15 ذو الحجة 1441هـ | 5-8-2020م</h6>
          <div class="post-text">
            <p>
              زراعة النعناع في البويلر شبه كانت فاشلة 😅
              اوع تفتكر إنك حتنجح من أول مرة و البقول ليك تجاربوا كلها كانت ناجحة أوع تصدقو , لأنو غالباً كضاب !!! 
              <br><br>
              طبيعة (النجاح/ اليسر) أنه يأتي مع (الفشل/ العسر) ودي سنة كونية (فإن مع العسر يسرا إن مع العسر يسرا) [الشرح - 5/6] 
              ياخ (قومة الصباح بدري) دي لو عاوز تتعود عليها حتفشل مية مرة عشان تبقى ليك (عادة), خليك من البزنز والمشاريع المرتبطة بألف سبب و سبب !!! 
              <br><br>
              المشكلة انك لو ختيت تنجح من أول مرة حتصاب بإحباط وخيبة أمل رهيبة جداً حتسبطك انك ما تواصل اي حاجة ,, ودة اللي بفسر كتير من الأفكار البتموت وهي لسة بيبي أو الأصلاً ما بتتولد بسبب الخوف من (الفشل/التجربة)
              <br><br>
              وحدي من صور الحاجات البتعزز فينا الخوف من التجربة هو نظام التعليم اللي بدل يعتبر الخطأ في حل مسألة تجربة جديدة !! بعتبرها جريمة و يُعاقب عليها بسوط العنج  - وياما اتدقينا دق النعاج عشان غلطنا في الواجب وبعد دة كلو ما فهمنا أي حاجة 😅😂 -, مع انو اذا اصلاً في عقاب المفترض يعاقب الأستاذ لأنو فشل في توصيل المعلومة للتلاميذ بطريقة كويس ومفهومة !!! ومن هنا أنا بطالب لجنة ازالة التمكين انها تعمل تحقيق في الجرائم دي و تفرض غرامات عن كل سوط دقونا ليه😅 !! ههههههه والله حأرطب ترطيبة وحاعمل بوست بعنوان "سوط عنجنا🤺= قروشنا💰"
              <br><br>
              المهم فعلاً في دول كتيرة خلت نظام التعليم البائس دة - زي فنلندا - بل جعلت العملية التعليمية ترفيهية في المقام الأول والغت هدك الإمتحانات وحساب الدرجات تماماً سيما في المراحل الأولى لتأثيره السلبي ع العملية الإدراكية للطالب,, والتحول دة كلو حصل من خلال دراسة تجاربهم السابقة باستمرار والنقد الذاتي البناء,, فالثابت الوحيد عندهم هو (التجربة والتعلم من الخطأ) !!!
              <br><br>
              واحنا المفترض بالتجربة نكون عرفنا إنو لو ما اكتفينا ذاتياً طول عمرنا حنبقى تابعين لدول تانية ومسلوبي الإرادة و القرار , وحرفياً مُحتلين ولو زعمنا الإستقلال قبل 60 عام !!! ولا بد من حتمية الإنغلاق للنهوض من جديد كالتجربة اليابانية زي ما عرفنا في بوست <a href="#art9">"شغل بيتنا🛠️ = قروشنا💰"</a> !!!
              <br><br>
              بالمناسبة نحنا عندنا مصدر ثري جداً بالتجارب فالقرآن الكريم اللي هو من أعظم المصادر و أوثقها ع الإطلاق اغلبه قصص أي تجارب تحكي لنا مئالات حتمية لكثير من التجارب كتجربة فرعون في الإستبداد مثلاً و عواقب تجربة المثلية الجنسية عند قوم لوط ,, وتجارب الربا والغش في التجارة عند قوم شعيب ,, وتجارب عاد وثمود ونوح ..الخ  فدراسة القرآن من هذا المنطلق مهمة جداً لكسب الوقت والجهد واختصار المناقشات والبحث حول قضايا حسمتها التجربة و أكد بؤسها شرعنا الحنيف !!!
              <br><br>
              المهم عشان كدة أفضل دائماً واحنا بنعمل اي حاجة ونخطو أي خطوة ندرس معانا الواقع جيداً و التجارب السابقة ونستفيد منها كسباً للوقت والجهد وزي ما بقولوا (نبدأ من حيث انتهى الآخرون) 
              فدراسة التجارب والبناء عليها هي الجابت التراكم المعرفي الرهيب اليوم اللي نتيجتوا التطور الهائل في كل المجالات وزي ما متذكرين في بوست "المعلومة📰= قروشنا💰" إنو عشان كدة الدول المتقدمة بتهتم جداً بالتجارب والأبحاث و بتخصص ليها ميزانيات خرافية وفي بعضهم بتكون الميزانية مفتوحة عشان يعملوا أبحاث و تجارب معينة !!! 
              بالمناسبة في نسبة كبيرة جداً من الأبحاث والتجارب دي قعد تفشل !!! بس هم وصلوا لي قناعة إنو (الغشل) عنصر أساسي بل ومهم جداً في التجارب المعملية وتجارب الحياة عموماً وهو حرفياً كلمة سر (النجاح) 
              <br><br>
              عشان كدة رؤيتهم للفشل بتختلف عن رؤيتنا ومقولة توماس اديسون عن تجاربو بتأكد الحتة دي : (اكتشفت 10000 طريقة لا تؤدي لاختراع البطارية و حاولت 99 مرة لصناعة المصباح الكهربائي)
              عالم الكيمياء المصري د. أحمد زويل الحاصل على جائزة نوبل في الكيمياء - لمن سألوه نحنا ليه اغبياء والغرب عباقرة قال ليهم أبداً البشر كلهم واحد وذكر الفرق الوحيد بيننا وبينهم إنو : (الفاشل عندهم بشجعوه لحدي ما ينجح والناجح عندنا بنحبطوا لحدي ما يفشل) 
              <br><br>
              بعد تجربة زراعة النعناع في البويلر لاحظت نموه ضعيف جداً  و عرفت لاحقاً انو النعناع نبات زاحف فأفضل زراعته في مساحة اوسع عشان ياخد راحتو في الإنتشار👌 فاااا لقيت في بيتنا طشِط مكسور وزرعتو فيه 😀💪 إنطلاقاً من المقولة الخالدة "مواعين بيتنا🛢️ = قروشنا💰" وبالتالي أتوقع إنتاج أوفر وفائدة أكثر 👍
              الفشل = تجربة جديدة = معرفة = كنز💰
            </p>
            <br>
            <div class="post-info">            
              <br>
              <p>للتفاعل وإثراء محتوى البوست إضغط هنا 👇</p>
              <a
              href="https://www.facebook.com/alisharafaldin/posts/3174975822589639"
              target="_blank""
              ><span class="text-primary">تجاربنا🔬= قروشنا💰</span></a>
              <br>
            </div>
          </div>
      </article>

      <article id="art12" class="post-content bg-light py-1">
        <h2 class="post-title m-heading text-center">نيلنا🌊 = قروشنا💰</h2>       
        <img src="./img/ourMoney/12.jpg" alt="About US" class="post-img box-shadow" />
        <h6>✍️ شرفنتود | 26 ذو الحجة 1441هـ | 16-8-2020م</h6>
        <div class="post-text">
          <p>
            أطول نهر في العالم يُولد عندنا و يمر عبرنا (نهر النيل) 😃🤩
            استمتع جداً بملاحظة الزيادة في النيل وأراقبه كل يوم وكانه طفلي الصغير ينمو 🥳 
            <br><br>
            زمان كنت قايل اي زيادة في النيل معناها لازم في مطرة صابة في حتة ..
            <br><br>
            ودة صحيح من جهة كبيرة بس ما هو السبب الوحيد في زيادة النيل أو نقصانه ,, لأنو السدود بقت تلعب دور برضو في الحتة دي ,, فإنخفاض النهر أو زيادته بالذات نهر النيل الأزرق حقنا دة بتأثر بحركة السدود  - بحسب موقعها منه - 
            <br><br>
            و بناء السدود هي من أعظم الإستثمارات ع الأنهر لأنها بتوفر طاقة كهرومائية بتعتبر من افضل انواع التوليد النظيف و البيئي جداً إضافة إنو بناء السدود بعمل نقلة نوعية في نُظم الري وبالتالي زيادة ووفرة في الإنتاج الزراعي, وبرضو بتساهم في تخفيف آثار فيضان النيل والتحكم في نسبه وبالتالي استقرار القرى والمواطنين . .
            و النهر هو مجرى مائي ضيق ويوجد حول العالم 165 نهر رئيسي ويعتبر أطول نهر في العالم هو نهر النيل 6650كلم الذي يمر عبر 11 دولة ,, أما البحر فهو مساحة كبيرة من الماء اكبر من النهر وأقل من المحيط وهو منبع أو مصب للأنهر مثل بحيرة فكتوريا 68 الف كلم2  - احد منابع نهر النيل - و البحر الأبيض المتوسط وهو مصب للنيل, ومياه البحار مالحة ومنها تتبخر كميات كبيرة لتشكل السحب التي تأتي بالأمطار ,, أما المحيطات فهي مساحات شاسعة جداً جداً من المسطحات المائية فمثلاً المحيط الهادي وحده مساحته أكبر من مساحة اليابسة في الكرة الأرضية كلها !!! وتوجد في العالم اربعة محيطات هي : الهادي, الأطلسي, الهندي, المتجمد الشمالي.
            <br><br>
            بالمناسبة في اتفاقية اتعملت عام 1902م بين جميع الدول البمر عبرها نهر النيل من المنبع إلى المصب لتنظيم مصالحها فيه و الإتفاقية إسمها (اتفاقية دول حوض النيل )  والدول هي : (اثيوبيا, أوغندا, كينيا, تنزانيا, رواندا, بورندي, الكنغو,إريتريا, السودان, مصر)
            الإتفاقية اتعدلت عام 1929م وتاني اتعدلت 1959م وفي دول رفضتها وعملت اتفاقية تانية عام 2010م اسمها (اتفاقية عنتيبي) ولحدي هسي ما معروف الأمور حتمشي على وين ؟!
            <br><br>
            والسدود التم تشييدها وفق الإتفاقيات دي هي :
            اولاً : السدود على طول النيل الأزرق :-
            <br>
            1- خزان سنار 1926م ,,
            300 كيلو جنوب الخرطوم 
            <br>
            2- الرصيرص 1952م ,, 
            550 كيلو جنوب الخرطوم 
            <br>
            3- اعالي عطبرة 2015م ,,
            460 كيلو جنوب الخرطوم 
            <br>
            4- سد النهضة 2020 
            غرب اثيوبيا 
            <br><br>
            وثانياً : المبنية ع النيل الأبيض هي :-
            1- خزان جبل أولياء 1937م,,
              44 كيلو جنوب الخرطوم 
              <br><br>
            وثالثاً : المبنية على نهر النيل (طبعاً نهر النيل دة هو إسم النهر بعد ملتقى النيلين الأزرق والأبيض في المقرن في الخرطوم حيث مولد نهر النيل ) و هي :-
            1- السد العالي 1970م 
            جنوب مصر 
            <br>
            2- سد مروي 2009م ,, و
            350 كيلو شمال الخرطوم 
            <br>
            في مصطلح جديد نسبياً اسمو (حرب المياه) سمعتوا بيه صح؟! يلا النزاع البحصل حول بناء السدود دي وحدي من صور (حرب المياه) زي المناوشات الكلامية حول سد النهضة اليوم ,, فالحرب عموماً بتكون بسبب تقاطع المصالح سواءً كانت بسبب (الموارد "إقتصاد" / او رؤى وأفكار "دين") وسد النهضة عموماً حيأثر في حصص الدول البمر عبرها نهر النيل - سلباً او إيجاباً - سيما دول المصب مصر والسودان.
            يلا برضو من الإستثمارات في الأنهر السياحة النيلية ,, بالمناسبة السياحة عموماً فيها دخل رهيب جداً 👌لدرجة في دول دخل السياحة فيها هو من أكبر ايراداتها اللي بتبني عليها ميزانيتها, - المهم دي عاوزة ليها تغطية براها وإن شاء الله حنسميها "سياحتنا🛥️ = قروشنا💰" - بس هنا على عجالة كدة عاوز أقول اذا حصل تنظيم وتعزيز أكتر للسياحة النيلية على مستوى العوامات والمراكب ودعم موارد الإنتاج والتصنيع ,دي براها بتعمل دخل قومي ممتاز جداً ناهيك عن الجوانب التانية الترفيهية وتغيير نفسيات الناس 😀😊
            بالنسبة للأمطار والفيضانات الكل مرة مجهجهانا دي يُعتبر تشييد الأنهر الفرعية (الترع) من الحلول البتساهم جداً في تخفيف آثارها والتحكم في نسبها وبالتالي تقليل الخسائر البشرية و المادية !! 
            فالأمطار وفيضان النيل ليست ظاهرة مفاجئة بل هي ظاهرة كونية متكررة موجودة منذ وجود الأرض قبل وجود الإنسان نفسه!! ,, فأي محاولة لجعلها شماعة للدمار الذي يحدث بسبب الفشل الإدارة للحكومات هي كمن يتحجج بإنفجار أمبوبة الغاز اللي سيرها مقدود ومنظمها محلوج !!! فبدل الصراخ و العويل يا صغيري ركب ليها (خرطوش/ انهر فرعية وترع) و راجع (منظمك / الخزانات و السدود) وظبط (بوتوجازك/شوارعك وصرفك الصحي)
          </p>
          <div class="post-info">
            <br><p>للتفاعل وإثراء محتوى البوست إضغط هنا 👇</p>
            <a href="https://www.facebook.com/alisharafaldin/posts/3206686339418587" target="_blank""><span class="text-primary">نيلنا🌊 = قروشنا💰</span></a><br>
          </div>
        </div>
      </article>

      <article id="art13" class="post-content bg-light py-1">
        <h2 class="post-title m-heading text-center">دمنا🩸= قروشنا💰</h2>  
        <img src="./img/ourMoney/13.jpg" alt="About US" class="post-img box-shadow" />
        <h6>✍️ شرفنتود | 26 ربيع ثاني  1442هـ | 21-12-2020م</h6>
        <div class="post-text">
          <p>
            هل تصدقوا (الصفائح الدموية) الشايلها دي اللي تم فصلها قبل شوية
            من (دمي) تكلفتها تساي 260 $ دولار ؟!!! و كل يوم سعرها في زيادة💸
            !!!
            <br /><br />
            مبدئياً كدة ومن وجهة نظر إقتصادية تعتبر ( الأوبئة و الأمراض )
            تعطيل ( للمورد البشري ) عن ممارسة حياته الطبيعية و العملية
            الإنتاجية و الإستخلافية عموماً , لذلك الدول الموبوأة بالأمراض هي
            من أكثر الدول فقراً والعكس صحيح الدول الأقل أوبأةً هي من أكثر
            الدول غِناً .. ودة طبيعي لانو طالما الإنسان متعطل فمن الذي
            سيُنتِج ؟!
            <br /><br />
            عشان كدة بنلاحظ إنو الإنفاق على الأبحاث الطبية واختراع الأمصال
            هي من أكثر الأبحاث اللي بيتم الإنفاق عليها !!
            <br /><br />
            و طبعاً الأمراض كتيرة ,, وبالتالي العلاجات برضو كتيرة و هنا
            حنتكلم عن (الدم) كأحد أهم العلاجات لأشد الأمراض فتكاً بالإنسان
            وبالتحديد (الصفائح الدموية) بإعتبارها من أهم إحتياجات مرضى
            (السرطان) !!!
            <br /><br />
            فمن الأبحاث اللي تم الإنفاق عليها كتييير جداً هي محاولة (تصنيع
            دم) - لأهميته في كثير من الحالات سيما الحلات الطارئة - وتم
            التوصل إلى أن المصنع الوحيد للدم هو (جسم الإنسان) فقط !!! حيث لا
            يمكن - إلى الآن - تصنيع دم خارج (جسم الإنسان) . .
            <br /><br />
            لذلك توجهت الأبحاث بدل محاولات (تصنيع دم) إلى محاولات كيفية (نقل
            دم) من إنسان (صحيح) بطريقة آمنة إلى آخر (مريض) ليتعافى ويعود
            للإنتاجية ويمارس دوره الإستخلافي في الحياة بصورة طبيعية مرة أخرى
            ؟!
            <br /><br />
            وصراحة دي فكرة عجيبة ومدهشة جداً يمكن لأننا اتوعدنا على كلمة
            (التبرع بالدم) عشان كدة بقت لينا عادي,, بس حقيقة هي فكرة قمة في
            العبقرية 👌💡وكانت نقلة نوعية كبيييرة جداً في عالم الطب وغيرت
            حياة الناس كتييير !!!
            <br /><br />
            لأنو زمان الزول المحتاج لي دم بصورة عاجلة, عندو خيار واحد بس
            (ينتظر روحو تطلع) 😢😰!!!
            <br /><br />
            فالإختراع دة ساهم في تقليل معدل الوفيات بصورة كبييييرة جددداً,
            فيااااا بخت مخترع الفكرة دي😍😇 ويا بخت العاملين عليها فلهم
            جميعاً أجر : (من أحياها فكأنما أحيا الناس جميعا)
            <br /><br />
            يلا البشرى الساااارة إنو (أنا وإنتَ وإنتِي) برضو عندنا فرصة
            نشارك الناس ديل في الأجر دة , وهو عن طريق الإنتظام في نظام
            التبرع الدوري بالدم كل 3 أشهر👌. . فلو مناعتك كويسة💪 ووظائف
            أعضاءك تمام💪 وما عندك أمراض مزمنة 💪 إنت من المحظوظين جداً
            وعندك فرصة تنال أجر عظيم في الدنيا والآخرة ✌
            <br /><br />
            سيما لو انتظمت في برنامج التبرع (بالصفائح الدموية) لأنها نادرة
            جداً و الحوجة ليها أكتر ,, والناس اللايقين للتبرع بالصفائح أقل
            من الناس اللايقين بالتبرع بالدم !!!
            <br /><br />
            أنا زمان كنت منتظم في برنامج (التبرع بالدم) وفي يوم لاقيت صديقي
            العزيز محمدوائل وائل وهو (طبيب مختبرات) شغال في معمل استاك وهو
            لفتني لي موضوع الصفائح دة ووراني اهميته لكثير من المرضى على
            رأسهم مرضى السرطان , فعملت اختبارات لياقة للتبرع بـ (الصفائح
            الدموية) والحمد لله طلعت تمام 👌, فانتظمت فيه من اليوم داك
            والحاجة الجميلة انو فترات التبرع (بالصفائح الدموية) متقاربة ما
            زي التبرع (بالدم) ,,لانو أصلاً فكرة التبرع (بالصفائح الدموية) ما
            بتسحب منك الدم زاتو بل بتستخلص جزء محدد من الدم (الصفائح
            الدموية) - اللي هي في الكيس الشايلو دة اللونها برتغالي دي - وبعد
            ما يفصلوها برجعو ليك دمك تاني عن طريق جهاز اسمو (التريما) اللي
            قاعد فيه هسي دة . .
            <br /><br />
            يلا الجهاز دة غااالي شديد, والسيور المركبة فيني دي براها بي 260
            $ دولار 😲💸 وهي موصلة مع معدات تانية جوة الجهاز دة , والتوصيلات
            دي بتستخدم لمرة واحدة فقط - لسلامة المتبرعين - ولأنو في تكاليف
            إضافية (عمالة, كهرباء, موية, مرتبات.. الخ) فلابد - محاسبياً -
            تحميلها لتكلفة العملية دي ,يعني جملة تكاليف الكيس دة قطع شك
            بتفوت الـ 260 $ دولار !!!!
            <br /><br />
            شفت يا غالي دمك غالي كيف؟!, ودة كمان جزء من دمك بس ما دمك كلو!!!
            <br /><br />
            بالمناسبة من أكبر التحديات البتواجه (بنك الدم المركزي) إنو كثير
            من المتبرعين العشوائيين بعد التبرع بتضح إنو دمهم غير لائق
            للإستفادة منو - لسبب أو لآخر - وبالتالي خسارة 260 $ دولار من
            خزينة الدولة أي عجز في خزينة الشعب اللي هي أصلاً مُعجزة 😰😥 !!!
            <br /><br />
            يلا هسي حيكون جا سؤال في بالك : (ليه ما يفحصوا الزول قبل التبرع
            بالصفائح عشان نتفادى خسارة الـ 260 $ دولار؟؟!!) ,, سؤال ذكي 👌 و
            انا زاتي سألت الأطباء في استاك السؤال دة و كانت الإجابة إنو فحص
            اللياقة والخلو من الأمراض بياخد زمن طويل والحالات المحتاجة صفائح
            بتكون مستعجلة وفي نفس الوقت المتبرعين العشوائيين ما مضمون يجو
            تاني بعد التاكد من العينة بتاعتهم !!!
            <br /><br />
            فبضطروا ياخدو الدم او الصفائح من الزول, و بعد داك بفحصوا الخلو
            من الأمراض على امل إحتمالية تكون لايقة و خالية من الأمراض !! لكن
            في الواقع كتير منها بكون غير لائق 😔 أي غير صالحة لنقلها لأي
            مريض وبالتالي خسارة الـ 260 $ دولار !!! بل وخسارة حياة إنسان
            صاحب الحوجة - لا قدر الله - 😱😲 !!!
            <br /><br />
            طيب الحل شنو عشان ما نخسر الـ 260 $ دولار دي ؟! ونضمن توفر دم و
            صفائح نظيفة للمرضى؟؟! الحل إنو نجمع أكبر قدر ممكن من المتبرعين
            الملتزمين وإجراء إختبارات اللياقة عليهم والخلو من الأمراض ثم
            إعتمادهم كمتبرعين دائمين 👌💪
            <br /><br />
            فإنت أو إنتي إذا تم اعتمادك كـ (متبرع طوعي دائم بالصفائح
            الدموية) فهذا يعني أن حالتك الصحية ممتازة جداً ودمك لائق من كل
            النواحي ويمكن الإستفادة منه و نقله لآخرين بسلام وبالتالي ضمان أن
            الـ 260 $ دولار لن ترووح هباءاً منثورا👍💰 بل وضمان إنقاذ حياة
            إنسان 😀😊
            <br /><br />
            احتمال تجيك مخاوف من موضوع التبرع و نقل الدم بس أطمنك إنها حاجة
            آمنة جداً ولأبعد الحدود بل وصحية ليك انت كمان, وبالمناسبة انا لي
            سنين منتظم في التبرع وبي تبرع الليلة دة يعتبر رقم 23 مرة !! -
            ديل القدرت احصرهم بس 😅 - والحمد لله ما جاتني أي حاجة بل كل يوم
            صحتي أحسن 👌👍
            <br /><br />
            إنت جرب وخت النية إنك تنتظم وصدقني حتدمن التبرع زي ما أنا أدمنت
            ,وما أخفيكم حقيقة إحساس لا يوصف لمن تعرف كمية الدم البسيطة دي -
            حرفياً - حتنقذ بيها ع الأقل حياة ثلاثة أشخاص من الموت !!! و
            الإحصائيات إنو كل 7 أشخاص بدخلو المستشفى بكون في واحد منهم محتاج
            دم !!! فلك أن تتخيل حجم الحوجة الكُلية ؟!!!
            <br /><br />
            حقيقة شعور لا يوصف لمن تلقى زول قلبو مقطوع وبيبحث عن (صفائح
            دموية) لي أمو ولا ابوه زوجته ولا ولدو ويلقاها عندك وانت تقدر
            تديها ليه بي كل بساطة 😊 . .
            <br /><br />
            عند هذه اللحظة تتغير كل المعاني فتصبح (طعنة الإبرة) كأنها
            (شكولاته نوتلا) وتتحول (فترات الإنتظار) إلى لحظات سعيدة كأنك
            تشاهد (أروع الأفلام)😇
            <br><br>
            رابط مجموعة أحياها للتنسيق مع بنك الدم :
            <br>
            <a href="https://web.facebook.com/groups/AhyahaSD" _blank
              ><span class="text-primary">أحياها | Ahyaha</span></a
            >

            
          </p>
          <br>
          <div class="post-info">
            <br><p>للتفاعل وإثراء محتوى البوست إضغط هنا 👇</p>
            <a href="https://www.facebook.com/alisharafaldin/posts/3617177511702799" target="_blank""><span class="text-primary">دمنا🩸= قروشنا💰</span></a><br>
          </div>
          </div>
      </article>

      <article id="art14" class="post-content bg-light py-1">
        <h2 class="post-title m-heading text-center">نوا تمُرنا = قروشنا💰</h2>
        <img src="./img/ourMoney/14.jpg" alt="About US" class="post-img box-shadow" />
        <h6>✍️ شرفنتود | 23 جماد ثاني 1442هـ | 5-1-2021م</h6>
        <div class="post-text">
          <p>
            هل تصدقوا إنو نوا البلح البنرميه دة فيه 13 عنصر صحي و غذائي مفيد جداً ؟!! وبدخل في صناعات - شبه لا تُحصى - وعلى رأسهم صناعة القهوة ☕!!! 
            <br><br>
            النهضة الصينية قامت على الصناعات التحويلية والإستفادة من كل شيء ,, الناس ديل حرفياً ما عندهم حاجة بتقع الواطة, مثلاً البهايم دي لحدي اضافرينها بستفيدوا منها وبحولوها في صناعات تانية ,, عايشين تماماً قوله تعالى : (وسخر لكم ما في السماوات وما في الأرض جميعاً منه إن في ذلك لآيات لقوم يتفكرون) [الجاثية - 13]
            <br><br>
            بالمناسبة المرأة السودانية برضو عبقرية في الحاجات دي وكلنا بنشوف امهاتنا كيف بتفننوا في تحويل المواد الغذائية من شكل لي شكل حسب حالتو, مثلاً بلموا الجمادة من الحليب وبعملوها سمنة و الحليب زاتو لو قرب يقطع طوالي بحولوه لي روب وجبنة وقشر البرتقال تلقاه نكهة في كيك بعد ما يجففوه.. الخ 
            <br><br>
            وبالمناسبة عشان كدة أنا بدعم تولي المرأة السودانية المناصب القيادية والإستشارية في الصناعة والزراعة.. الخ طبعاً أقصد المرأة السودانية اللي بالعقلية دي ما المرأة السودانية البي عقلية الدليفري وبواقي الأكل في القمامة !!!😅
            <br><br>
            المهم إنطلاقاً من الرغي دة قبل فترة كان حضرت لي فيديو في اليوتيوب - حخت ليكم رابطه في التعليقات - عمل الفكرة بتاعت تحميص نوا البلح دي وتحويلها لي قهوة ,اها فبديت من اليوم داك اجمع في نواة البلح واي بلحة آكلها بلم النواة بتاعها, ياخ لدرجة مُركز مع الموضوع بقيت حتى لمن ازور ناس ويضيفوني بي بلح بلقط النواة في جيبي😅 وبجي البيت اختو في علبة, لحدي زي ما شايفين بقت كمية محترمة فعملت الطريقة بتاعت الفيديو والنتيجة ما شاء الله صراحة جبنة مظبوووطة مافي فرق نهائي بينها وقهوة البن والحاجة الظابطة انو القهوة بنواة البلح مناسب مع الناس العندهم مشاكل معدة لأنها خالية من الكافيين وغنية بمضادات الأكسدة والفيتامينات المختلفة.
            وبي كدة وفرنا قروش البن وقللنا النفايات كمان 👌 وعملنا تدوير للفوائد الصحية الغنية في نواة البلح زي ما عرفنا في بوست دواء بيتنا💊 = قروشنا💰.
            <br><br>
            حسب علمي تقريباً كل البن الفي السودان دة بجي من برة يعني ملايين الدولارات قعد نصرفها ع البن بس !! فلو ثقافة القهوة بي نواة التمر دي انتشرت حنوفر عملة صعبة كتير جداً وبالتالي الميزان التجاري حيستعدل حبتين وحتكون خطوة نحو إستقلالية قرارنا السياسي زي ما عرفنا زمان في بوست ليمون بيتنا🍃= قروشنا💰. 
            <br><br>
            وبالنسبة لعناصر نواة التمر فكل 100 جرام منها بحتوي على العناصر الغذائية الـ 13 التالية :
            <br>
            1/ دهون13.2 غرام
            <br>
            2/ ماء10.3 ميلي غرام
            <br>
            3/ بوتاسيوم 542.2 – 459.8 ميلي غرام
            <br>
            4/ ألياف80.15 – 78 غرام
            <br>
            5/ بروتينات6.4 غرام
            <br>
            6/ كربوهيدرات87 غرام
            <br>
            7/ مغنيسيوم69.5 – 61.3 ميلي غرام
            <br>
            8/ صوديوم 26.2 – 21.7 ميلي غرام
            <br>
            9/ منغنيز1.7 – 1.3 ميلي غرام
            <br>
            10/ كالسيوم11.3 – 6.5 ميلي غرام
            <br>
            11/ زنك1.4 – 1 ميلي غرام
            <br>
            12/ حديد6 ميلي غرام
            <br>
            13/ نحاس0.6 – 0.4 ميلي غرام
            <br><br>
            عشان كدة نواة البلح غير موضوع القهوة بتدخل في حاجات كتيرة علاجية وتجميلية زي :
            <br>
            1 – تساعد في محاربة نزلات البرد المزعجة.
            <br>
            2 – محاربة الخلايا السرطانية.
            <br>
            3 – مقاومة التجاعيد.
            <br>
            4 – تعمل على تنظيم مستوى السكر في الدم.
            <br>
            5 – خفض معدل الكوليسترول الضار في الجسم.
            <br>
            6 – إطالة وتنعيم الشعر.
            <br>
            7 – تكثيف الحواجب وزيادة طولها.
            <br>
            8 – زيادة مناعة الجسم.
            <br>
            9 – تفتيت حصوات المرارة والكلى.
            <br>
            10 – فوائد نوى التمر والقهوة بدون كافيين.
            <br>
            11 – التعامل مع الاكتئاب والتعب.
            <br>
            12 – رفع معدل الأيض وتحفيز الجسم لخسارة الوزن.
            <br>
            13 – حماية الكبد من التليف.
            <br>
            14 – الوقاية من فقر الدم.
            <br>
            15 – حماية البشرة من حروق الشمس.
            <br>
            16 – يمكن أن تكون بديل عن كحل العين.
            <br>
            17 – إصلاح الأظافر وتقويتها وزيادة طولها.
            <br>
            18 – تسريع نضج الطعام.
            <br>
            يلا اتخيلوا معاي لو ركزنا مع موضوع القهوة مثلاً و لمينا نواة البلح البناكلوا في رمضان دة بس ما بنبقى دولة مكتفية ذاتياً من القهوة ؟! بل ومصدرة ليها كمان 💪👌 , مع العلم الآن في شركات بقت تصنع القهوة من نواة البلح !!
            <br><br>
            
            #كسرة 
            نفشتة شعري للإشارة إلى أكثر قبيلة في السودان مشهورة بشرب القهوة أهلنا في الشرق بالأخص أخوانا الهدندوا والأدروبات فااااتحية حااااارة ليهم بالله وتاقوهم الناس ديل,, صراحة أنا برتاح ليهم في الله ساااي😍💚😚 .
            <br><br>
        
          </p>
          <br>
          <div class="post-info">
            <br><p>للتفاعل وإثراء محتوى البوست إضغط هنا 👇</p>
            <a href="https://www.facebook.com/alisharafaldin/posts/3770832293003986" target="_blank""><span class="text-primary">نوا تمُرنا = قروشنا💰</span></a><br>
          </div>
        </div>
      </article>

      <article id="art15" class="post-content bg-light py-1">
        <h2 class="post-title m-heading text-center">رمان بيتنا🍑 = قروشنا💰</h2>
          <img src="./img/ourMoney/15.jpg" alt="About US" class="post-img box-shadow" />
          <h6>✍️ شرفنتود | 18 رجب  1442هـ | 2-3-2021م</h6>
          <div class="post-text">
            <p>
              من صغار بنسمع انو كتير من الفواكه ما بتقوم في السودان زي (التفاح, الكمثرى, الرمان, التين, النبق الفارسي.. الخ)
              <br><br>
              واضح جداً انو المعلومات دي جزء منها كان غلط وهي غالباً نقلاً عن ونسة (قالوا وقلنا ساي) , وصدق رسول الله : (بئس مطية الرجل زعموا) اي سمعت الناس بقولوا . .
              <br><br>
              بالجد بئساً له وتباً له الكلام البترمي ساي دة من غير توثيق وتحقيق علمي,, اتخيلوا معاي حجم الإنتاج لو كانت المعلومة الصحيحة هي الشائعة وجنب كل بيت قايم رمان ونبق فارسي مثلاً ؟!! 
              شفتوا خطورة الكلام الساي بغطس حجر الناس كيف وصدق رسول الله : ( إن الرجل ليتكلم بالكلمة من سخط الله ، لا يلقي لها بالا تهوي به في النار سبعين خريفا ) !!
              <br><br>
              كتير مننا بفتكر الحديث دة في الألفاظ البذيئة او الشتائم بس لكن دة نص عام يدخل فيه الكذب وأي كلام من غير تحقيق و تبيُن !! 
              وبالمقابل الكلام الدقيق والصح برفع الناس (و إن الرجل ليتكلم بالكلمة من رضوان الله لا يلقي لها بالا يرفعه الله بها درجات) زي ما عرفنا في بوست المعلومة📰 = قروشنا💰
              <br><br>
              المهم الرمان الفي يدي دة إنتاج بيتنا وهي كانت شتلة صغيرة وختيناها في حوض متواضع جداً و اديناها رعاية عادية موية وتقليب تربة وكدة !! 
              <br><br>
              بس صراحة ونسبة لي رواج المعلومة المغلوطة دي وتأثيرها فينا, أتذكر أبوي لمن جابها وزرعها هنا كنت شاكي جداً إنها تقوم ولا اهتميت بالموضوع وبيني وبين نفسي حكمت عليها بالفشل من أول يوم بنسبة 100% .
              <br><br>
              وفي النهاية (كلام قالوا وقلنا) و(حكمي الغير موضوع دة) طلعوا (صفر كبير) على الشمال أمام هذا الإنتاج 👍👌 
              <br><br>
              هسي مثلاً في لغط كتير حول موضوع تعويم العملة وتحرير شعر الصرف وباقي الإجراءات المعروفة بـ (روشتة صندوق النقد الدولي) 
              في الحقيقة اللغط الحاصل دة اللي على شاكلة (مع /او ضد) هو لغط تسطيحي جداً للموضوع وكارثي في نفس الوقت لأنو بيعمل ليك موقف نفسي (إيجابي أو سلبي) صعب يطلع منك بالساهل !! ..
              <br><br>
              فبعيداً عن الشرح الأكاديمي لتفاصيل السياسات دي وما هيتها - ممكن تبحث عنها في قوقل - هي في نهاية المطاف زيها وزي أي سياسات و إجراءات عندها (مقومات نجاح) و(مقومات فشل) فيفترض بعد دراسة المقومات وفرص التحسين المتاحة وتباحثها بعناية وموضوعية ,بناء عليه حيكون في ثلاثة احتمالات :
              <br><br>
              1/ يا إما قبول الروشتة ونجاحها زي كوريا الجنوبية و روسيا و تركيا.  
              <br><br>
              2/ أو قبول الروشتة وفشلها زي نيجيريا و أزربيجان.   
              <br><br>
              3/ أو رفض الروشتة وابتكار سياسات إصلاحية شاملة محلية متوافقة مع ظروف البلد وبيئتها زي ماليزيا في عهد مهاتير محمد ودي كانت تجربة ناجحة جداً.  
              <br><br>
              إذاً فالموضوع ما شختك بختك و بتيخة مقفولة 😅 فدة قرار بيتخذ بعد دراسة مقومات البلد وظروفها الموضوعية البتختلف من بلد لي بلد  و ما بفتي فيه أنا ولا انت المفترض يفصل فيه ناس متخصصين و مراكز دراسات وبحوث لأنو هو ما قرار اقتصادي بس بل مرتبط بابعاد سياسية وإجتماعية وفكرية !!! يفترض تؤخذ بعين الإعتبار!! 
              <br><br>
              خلاصة القول التعويم أو الروشتة دي غرضها الأساسي الحصول على قرض والجهة البتديك القرض دي ما جهة خيرية , يعني عندها شروطها العاوزة تضمن بيها قدرتك على السداد - وغالب شروطها دي مبنية على خلفيتها الفكرية و الثقافية اللي ربما جزء منها قد يكون ما مناسب معاك - فلو ما كنت (قوي أمين و حفيظ عليم) و رجل دولة حقيقي وعندك شعبية كاسحة, صعب جداً تقدر تدور القرض دة وبالتالي صعب تسددو وعليه مزيد من الشروط المُرهقة لإقتصادك اللي أصلاً مرهق !!! ودة السبب الرئيس في تباين نجاح وفشل الدول في تطبيق الروشتة دي !! 
              فالمقوم الرئيسي اللي حيساعد في اتخاذ القرار دة (قبول الروشتة/ او رفضها/ او ابتكار اجراءات خاصة ) إنو تتخذوا (حكومة شرعية منتخبة) !!! عشان الشعب يكون متضامن مع الحكومة لأنو - في كل الإحتمالات - في خطوات متوقفة على رضا الشعب وتفاعلوا مع الإجراءات دي.
              <br><br>
              يلا هنا عاوز اقول حاجة مهمة - وهي نصيحة لي وليكم - أي موضوع ما عندنا بيه إحاطة كافية ما نتداولوا لأنو غالباً ضرروا المتمثل في حالة الزعر أكثر من نفعو ومن الأفضل تركه للجهات المختصة والأشخاص المعنيين به والمسؤولين عنه فقد قال تعالى : (وإذا جاءهم أمر من الأمن أو الخوف اذاعوا به ولو رده إلى الرسول وإلى أولي الأمر منهم لعلمه الذين يستنبطونه منهم ولولا فضل الله عليكم ورحمته لأتبعتم الشيطان إلا قليلا) [النساء - 83]
              <br><br>
              فنحن ما مضطرين نفتي في أي شئ بل قد نأثم في حال الكلام بغير علم : (ولا تقفُ ما ليس لك به علم إن السمع والبصر والفؤاد كل أولئك كان عنه مسؤولا )[الإسراء - 36]
              <br><br>
              وهنا العلماء عندهم حكم قيمة بقولوا :  (من قال الله أعلم فقد أفتى) و : (لا أدري نصف العلم).
              <br><br>
              اها نرجع لي موضوعنا , بالمناسبة الرمان الطازج دة غير طعمو الجميل ومذاقو الرائع والمنعش جداً برضو مفيد في كتير من مشاكل المعدة والجهاز الهضمي وتناول قشره بعد تجفيفو وسحنو بخفف كتير من آلام قرح المعدة المزعجة.
              <br><br>
              بالجد كل يوم بتيقن لو ركزنا مع اعادة تدوير المواد الغذائية البناكلها دي حنكتشف كتير من الفوائد التانية الصحية او التجميلية زي ما عرفنا في بوست نوا تمرنا = قروشنا💰.
              <br><br> 
              المهم وبي كدة وفرنا قروش الرمان اللي تقريباً سعر الوحدي في السوق من 200ج الى 250ج 💸 😀
              <br><br>
              و بالمناسبة أنا عندي أقترح بدل شجر النيم المالي البلد دي - تقول نحنا قرود 🙉😅 - نزرع بدلوا أشجار مثمرة ومُعمِرة زي النخيل وشجر المنقة مثلاً!!  وبي كدة حنضرب تلاتة عصافير بي حجر واحد (ظل ومنظر جميل وإنتاج وفير)👌
              <br><br>
              و أكيد الخطوة دي حتعمل قدر من الإكتفاء الذاتي وبالتالي إنخفاض الحوجة الى النقود اللي حيأثر بدورو على إنخفاض إحتياجنا للنقد الأجنبي وبالتالي استقرار في سعر الصرف والمحصلة خطوة نحو إستقلال قرارنا السياسي زي ما عرفنا في بوست ليمون بيتنا🍃 = قروشنا💰.
              وبالمناسبة الإنتاج الوفير دة وتصديره وحدي من المقومات الرئيسية لنجاح سياسة التعويم !!
              <br><br>
              فهل المقومين ديل عندنا في السودان ؟!
              حكومة منتخبة وإنتاج محترم؟!
              <br><br>
          
            </p>
            <br>
            <div class="post-info">
            
              <br>
              <p>للتفاعل وإثراء محتوى البوست إضغط هنا 👇</p>
              <a
              href="https://www.facebook.com/alisharafaldin/posts/3853674478053100"
              target="_blank""
              ><span class="text-primary">رمان بيتنا🍑 = قروشنا💰</span></a>
              <br>
            </div>
          </div>
      </article>

      <article id="art16" class="post-content bg-light py-1">
        <h2 class="post-title m-heading text-center">مسواكنا = قروشنا 💰</h2>
          <img src="./img/ourMoney/16.jpg" alt="About US" class="post-img box-shadow" />
          <h6>✍️ شرفنتود | 17 شعبان 1442هـ | 31-3-2021م</h6>
          <div class="post-text">
            <p>
              لي أكثر من سنة ما اتسوكت بـ (الفرشة والمعجون) - بالضبط 454 يوم - ياخ لمن نسيت طعم المعجون عديل😅😂 والحمد لله أسناني لاااامعة وريحة خشمي أحلى 😁 
              <br><br>
              استغنائي عن (الفرشا و المعجون) أعتبرها خطوة جريئة جداً ونقلة نوعية في حياتي . .
              <br><br>
              جريئة لأنو استغنيت عن حاجة متعود عليها عمري كلو, ونوعية لأنها صحياً أفادتني كتير 👌
              <br><br>
              في حاجة معروفة في الاقتصاد والبزنز عموماً اسمها (دراسة الجدوى) باختصار معناها انك تقيم الحاجة العاوز تعملها وتقارن منافعها مع خسائرها والخلاصة دي تقارنها مع الحاجات البتشبهها وفي النهاية تفاضل بيناتهم وهكذا ..الخ و كل ما وسعت دائرة الحاجات البتفاضل وبتقارن بيناتهم كلما فرص انك تصل لحاجة ظابطة بتكون أكتر👌 !! 
              دراسة الجدوى دي لأهميتها اصحاب المشاريع الشطار مستعدين يصرفوا عليها قروش كتيرة جداً عشان يصلوا لأفضل خيار ممكن, أكبر مثال الصين ديل عاااادي بيعملو شركة كاااملة عشان تعمل دراسة جدوى لمشروع !!!, بهتموا بالحاجة دي لأنهم عارفين مهما تعبوا وبحثوا كلوا بتعوض لمن يلقو الخيار الصح والمعلومة الدقيقة زي ما عرفنا في بوست : المعلومة 📰 = قروشنا💰 . .
              <br><br>
              بالمناسبة ضروري جداً اثناء دراسة الجدوى تحاول تكون متجرد وترمي اي معلومات شائعة من راصك لأنو مرات العقلية الجمعية بتوهمك وبتحسسك انك حر و بتختار بين حاجات كتيرة لكن في الحقيقة بتكون لافي صينية ساي بين سيجنل وأبو وردة بس😅 او بالكتير معاهم كلوث آب ,المهم في النهاية معجون😂 !! 
              <br><br>
              وحاول بالذات ما تتأثر بالشي الجديد زي الشفع الصغار ,, هسي مثلأ في الجوطة بتاعت العلمانية السايقانا بيها حكومتنا الطرشة دي وحاضنتهم المطرطشة شابكننا ليك العلمانية هي الحل والنيوليبرالية ومفهوم الدولة الحداثية و و وكلام كتير كدة تحس بيه كبار كبار😂 وهو في النهاية طلس ساي شركات عالمية شايفانا مجتمع استهلاكي بائس وراسو خفيف بتخما بي اي حاجة ,, فعاوزة تسوق لينا ( منتجاتها ) سواء (المادية او القيمية),  وتلقى مواد خام من ورانا وايدي عاملة وكدة ,وهم ياخدوا ليهم حبة بكشيش كدة ولا دعم لفترة انتقالية مؤبدة !!! ههههه حلوة مؤبدة دي صح 😅 أقصد يعني لحدي ما يموتو بس !!! 
              <br><br>
              بالمناسبة أنا ما بلوم الشركات ولا الحكومة لأنو طبيعي في النهاية اي زول بلعب لي مصلحتو ,, لكن بلومك انت يا الداقس لمن تغني بعدين "نور الجيلاني" : (ظلموني ليييييييه ليه ليه جابوني ليه حرموني من طعم الهناء🤣)
              <br><br>
              المهم كدي خلونا نرجع لي موضوعنا . .
              <br><br>
              بالمناسبة أنا ما بحرضكم تخلوا (الفرشة والمعجون) لانو الشركات كدة حتقفل !! , شنو حتقفل ؟! كيف يعني حتقفل ؟!
              <br><br>
              أيوة حتقفل وأديك القوية كمان.. حتقل و حتعمل شغل تاني غالباً انت احوج ليه أكتر من شغلها الأول!!!  شنو ؟!!! 
              <br><br>
              تعال قريب, جيب أضانك.. الحقيقة البسيطة جداً لكن رايحة لأغلبنا إنو نحن كمستهلكين نحن البنوجه الشركات تنتج شنو !!! وما تنتج شنو!!!  عن طريق حاجة اسمها : (نمط سلوكنا الاستهلاكي) 
              <br><br>
              ولمزيد من التبسيط يا عزيزي الشركات دي في اطار (دراسة جدوى منتجاتها) بتعمل حاجة اسمها (مسح الطلب السوقي) يعني بتكون عاوزة تعرف الناس بطلبوا شنو و حابين شنو ؟! عشان هي تعملو وتبيعوا ليهم ودة طبيعي حتى انت لو فكرتة في مشروع بتعمل كدة من غير ما تشعر,, الحاجة دي صح بتعمل توازن و منفعة للجميع (الشركات تستمتع بالربح ونحنا نستمتع بالمنتج) وهو قانون إجتماعي ديناميكي يُعرف قرآنياً بـ (التسخير) زي ما عرفنا في بوست خدرة بيتنا🌿 = قروشنا💰  لكن التوازن دة عاوز وعي جمعي عالي عشان نقدر نوجه استهلاكنا بما يخدم اهدافنا واحتياجاتنا الاحنا فعلاً عاوزنها مش البحاولوا يقنعونا بيها ويوهمونا بي حوجتنا ليها او يخلقوا لينا مشكلة من مافي ويضعو الحل في منتجهم !!! 
              <br><br>
              لأنو بالمناسبة مرات الشركات أو الدول بتحاول تغير نمط حياة الناس عشان تمرر سياسة او تسوّق لي منتج معين  زي ما عرفنا في بوست ليمون بيتنا 🍃= قروشنا💰 و كيف وهمونا بي دقيق الفينو وكانوا بدونا ليه مجان ثم لمن اتعودنا عليه ,, بييي قروشنا وقفونا صفوف !!!
              <br><br>
              بالمناسبة ما كلمتكم عن دراسة الجدوى العملتها أنا,  صراحة ما كلفتني كتير كلها كم ميقابايت كدة وحبة وقت بحث في اليوتيوب و كم سؤال للعم قوقل عن فوائد المسواك ومقارنتها بأضرار المعجون ثم عندما اطمئن قلبي بديت اتسوك بالمسواك بشكل متقطع من نهاية 2019 والتزمت به تماماً من 1/1/2020م  حتى الآن💪 . .
              <br><br>
              - حخت ليكم بعض روابط البحث في التعليقات وتمو باقي البحث انتو - 
              المهم وعشان أجود (دراسة الجدوى) دي أكتر وأقدر أقيمها كويس, عملت برنامج دوري كل ستة شهور ازور طبيب الأسنان والحمد لله اسناني بقت احسن والتهابات اللثة والمواد الجيرية خفت اكتر من زمن (الفرشة والمعجون) 😁
              <br><br>
              ومن ثمار الخطوة دي برضو اني شرطة فاتورة (الفرشة والمعجون) و خلال الفترة دي كلها تقريباً استهلكت 3 لي 4 اعواد ( أراك ) الواحد كان بي 2 جنيه يعني كلها 8جنيه فقط !!! قوووول 10ج عشان مافي فكة 😅
              <br><br>
              انت خلال الفترة دي صرفت كم للـ (الفرشة والمعجون) ؟! واسنانك اخبارها شنو؟!
              <br><br>
              انا غايتو خلوني مع رجعية (المسواك) دي وبالنسبة لحداثة (الفرشة و المعجون) خليتها للمستنيرين 😅😂
              <br><br>
              بالمناسبة رمضان فرصة كويسة لو حابي تخوض التجربة دي 👌👍
              <br><br>
          
            </p>
            <br>
            <div class="post-info">
              <br><p>للتفاعل وإثراء محتوى البوست إضغط هنا 👇</p>
              <a href="https://www.facebook.com/alisharafaldin/posts/3934620439958503" target="_blank""><span class="text-primary">مسواكنا = قروشنا 💰</span></a><br>
            </div>
          </div>
      </article>

      <article id="art17" class="post-content bg-light py-1">
        <h2 class="post-title m-heading text-center">قراراتنا = قروشنا💰</h2>
        <img src="./img/ourMoney/17.jpg" alt="About US" class="post-img box-shadow" />
        <h6>✍️ شرفنتود | 13 ذو القعدة 1442هـ | 23-6-2021م</h6>
        <div class="post-text">
            <p>
              قرار منع توريد الكريمات والسيراميك دة قرار راشد جداً واقترح تضاف للقائمة دي (الشكولاتات والمياه الغازية والملابس.. الخ) واقتصار التوريد فقط ع الأدوية المنقذة للحياة, والقرار ما يكون مؤقت بل لحدي ما تتوطن صناعتها محلياً , وبالنسبة لكريمات الفسخ والجلخ - واي مواد ثبت ضررها - يتم منع توريدها نهائياً ومحاربتها محلياً باعتبارها سموم !!!
              <br><br>
              ثم ثانياً ياخ عيبوا لينا (الخدار) دة مالوا ؟! هسي القهوة والنسكافي دي احلى منها في؟! وفي زمتكم حصل سمعتوا غنية عن (البياض ولا الصفار) 😅؟! طبعاً في الحقيقة الموضوع ما (خدار ولا بياض) الفكرة انو الحاجة الطبيعية مهما كانت هي الأسمح والأحلى ,, والله جد . .
              <br><br>
              ثم ثالثاً حواء السودان مبدعة في تحويل الفسيخ الي عصير, فهل سيغلبها صناعة مستحضرات تجميل تليق بها وأكثر صحة من غيرها 👌😉؟!
              <br><br>
              انا حقيقة مبسوط جداً من السيد وزير التجارة من اتخاذ القرار دة وحقيقة أتمنى يتوسع اكتر لتشمل كل الواردات - اللي عدم وجودها ما حيقتلنا -
              <br><br>
              ويا اخوانا لازم نفهم انو قوة الإقتصاد ما (انتاج وفير) بس, لابد تصحبه (سياسات استهلاك راشدة) فالإنتاج والإستهلاك ديل بالضبط زي (بدالات العجلة) إذا ما الإتنين اتوزنوا مهما (بدال الإنتاج) اشتغل برضو (حنقع بالجنبة التانية) حقت الإستهلاك . .
              <br><br>
              واديكم مثال (للوقعة البجمبة التانية), مثلاً زي الكريمات دي زاتها واللي كلنا بنعرف ضررها والسرطانات البتسببها, اها يلا السرطانات دي بتفتح ع البلد باب واسع جداً بتاع (انفاق ع العلاج) - داخلي/خارجي - وحيقد ميزانيتها مهما كانت مليانة ,, إضافة إنو الأمراض والأوبئة دي تعطيل للمورد البشري زي ما عرفنا في بوست : دمنا🩸= قروشنا 💰 وبالتالي خصماً على (بدال الإنتاج) نفسه المعولين عليه !! . .
              <br><br>
              وهكذا باقي المستهلكات الضارة من تدخين, وخمور, ومواد غذائية مصنعة.. الخ وهو شنو الجايب سرطانات الأطفال غير البلاوي البياكلوها الشفع دي (شيبسي, اندومي, حلويات.. الخ)
              <br><br>
              فأنا بدعوا السيد الوزير انو يصدر قرار - اكثر جرأة 💪 - بوقف استيراد أو تصنيع جميع هذه المواد, فالقرارات الزي دي غير موضوع الصحة برضها بتعتبر سياسات ممتازة لتوجيه رؤوس الأموال نحو الإستثمار في الحاجات البتجيب عائد حقيقي للبلد (زراعة, تعدين, غزل ونسيج .. الخ), وهي دي الفائدة الحقيقية للقرارات لمن تصدر من أجهزة الدولة بتتميز بـ (الشمولية/ والقدرة على تنفيذها/ وحمايتها) وبالتالي حصاد ثمارها حيكون أضعاف أي قرار فردي👌👍
              <br><br>
              والقرارات الجريئة الزي دي مع انها أكبر إضافة (للإقتصاد القومي) و (الأمن الصحي القومي), بس مع الأسف ما بقدر يتخذها إلا زول رجل دولة حقيقي ومستعد يخش في مواجهة💪 مع لوبيهات الرأسمالية المتوحشة, بل وحتى مواجهة مع بعض أفراد المجتمع اللي ما عارفين مصلحتهم وين ؟!
              <br><br>
              التوجه العام للحكومة دي لا يمثلني على الإطلاق - سيما المتعلق بمحاولات تغيير هويتنا الإسلامية و إكراهنا ع العلمانية - , لكن قرار الوزير دة بعتبروا قرار راشد جداً وبيصب في مصلحة البلد,, عشان كدة انا بدعمو وبثني عليه✌️ولابد يا اخوانا نفرق بين (البلد) و(الحكومة) ونعزز أي قرار صائب حتى لو كان صادر من جهة مختلفين معاها,, انطلاقاً من قوله تعالى : (...ولا يجرمنكم شنئان قوماً على أن لا تعدلوا اعدلوا هو اقرب للتقوى واتقوا الله إن الله خبير بما تعملون) [المائدة - 8]
              <br><br>
              وعشان خاطر القرار الرائع دة, المرة دي ما حأكتب هاشتاق تسقط قحت 😇
              <br><br>
              وبالمناسبة في سلسلة خطب ممتازة جداً في اليوتيوب بتتناول موضوع الإقتصاد وسياسات الإستهلاك دي بصورة - منهجية علمية مقارنة - قمة في الروعة, هي 8 خطب بعنوان : (إقتصادنا وإقتصادهم) للدكتور محمد علي الجزولي.. اللي بالمناسبة د.الجزولي دة معتقلاه قحت من اكتر من سنة !! ولحدي هسي ما طلعوه !! ولا حاكموه !! ولا في زول عارف اعتقلوه ليه ؟! او جريمتو شنو ؟! 😓
              <br><br>
            </p>
            <br>
            <div class="post-info">
              <br><p>للتفاعل وإثراء محتوى البوست إضغط هنا 👇</p>
              <a href="https://www.facebook.com/photo/?fbid=4182393045181240&set=a.3773035819450300" target="_blank""><span class="text-primary">قراراتنا = قروشنا💰</span></a><br>
            </div>
          </div>
      </article>


    </div>
    <!-- .postes-contaner -->
    

    <!-- End About -->
    </div>
    <!-- End Postes -->

    <span class="up">Up</span>

    <!-- Start Footer -->
    <footer dir="auto" class="bg-dark py-1 text-center" style="color: white">
       جميع الحقوق محفوظة شرفنتود | Shrfntod  &copy; 2021 <br>  يسمح بالنسخ و النشر مع ذكر رابط الموقع
      <br />
      <!-- Copyright &copy; 2021 Shrfntod All Righte Reserved -->
    </footer>
    <!-- End Footer -->

    <!-- Font Awesome أيقونات من موقع فونت ووسم-->
    <script
      src="https://kit.fontawesome.com/5857c27ad9.js"
      crossorigin="anonymous"
    ></script>
    <script src="js/postes.js"></script>
  </body>
</html>
